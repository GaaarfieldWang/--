【原文】

	 

	［经］

	 

	十年春〔1〕，公如齐。

	 

	公至自齐。

	 

	齐人归我济西田。

	 

	夏四月丙辰，日有食之。

	 

	己巳，齐侯元卒。

	 

	齐崔氏出奔卫〔2〕。

	 

	公如齐。

	 

	五月，公至自齐。

	 

	癸巳，陈夏徵舒弑其君平国〔3〕。

	 

	六月，宋师伐滕。

	 

	公孙归父如齐，葬齐惠公。

	 

	晋人、宋人、卫人、曹人伐郑。

	 

	秋，天王使王季子来聘〔4〕。

	 

	公孙归父帅师伐邾，取绎〔5〕。

	 

	大水。

	 

	季孙行父如齐。

	 

	冬，公孙归父如齐。

	 

	齐侯使国佐来聘〔6〕。

	 

	饥。

	 

	楚子伐郑〔7〕。

	 

【注释】

	 

	〔1〕十年：公元前599年。

	〔2〕崔氏：崔杼，齐大夫。

	〔3〕夏徵舒：陈大夫，御叔之子。

	〔4〕天王：周定王。

	〔5〕绎：邾邑。

	〔6〕齐侯：齐顷公。国佐：国归父之子，一称国武子。

	〔7〕楚子：楚庄王。

	 

	 

【原文】

	 

	［传］

	 

	十年春，公如齐。齐侯以我服故，归济西之田。

	 

	夏，齐惠公卒。崔杼有宠于惠公，高、国畏其逼也〔1〕，公卒而逐之，奔卫。书曰“崔氏”，非其罪也，且告以族，不以名。凡诸侯之大夫违〔2〕，告于诸侯曰：“某氏之守臣某，失守宗庙，敢告。”所有玉帛之使者〔3〕，则告，不然，则否。

	 

【注释】

	 

	〔1〕高、国：高氏、国氏，世为齐上卿。

	〔2〕违：离开国家。

	〔3〕玉帛之使者：指互相聘问往来的国家。玉帛为聘问礼物。

	 

	 

【原文】

	 

	公如齐奔丧。

	 

	陈灵公与孔宁、仪行父饮酒于夏氏。公谓行父曰：“徵舒似女。”对曰：“亦似君。”徵舒病之。公出，自其厩射而杀之〔1〕。二子奔楚〔2〕。

	 

【注释】

	 

	〔1〕厩：马厩。

	〔2〕二子：指孔宁、仪行父。

	 

	 

【原文】

	 

	滕人恃晋而不事宋，六月，宋师伐滕。

	 

	郑及楚平。诸侯之师伐郑，取成而还。

	 

	秋，刘康公来报聘〔1〕。

	 

	师伐邾，取绎。

	 

	季文子初聘于齐。

	 

	冬，子家如齐，伐邾故也。

	 

	国武子来报聘。

	 

【注释】

	 

	〔1〕刘康公：即王季子，食采于刘，谥康公。报聘：回报孟献子之聘。

	 

	 

【原文】

	 

	楚子伐郑。晋士会救郑，逐楚师于颍北〔1〕。诸侯之师戍郑。郑子家卒。郑人讨幽公之乱〔2〕，斫子家之棺而逐其族。改葬幽公，谥之曰灵。

	 

【注释】

	 

	〔1〕颍北：颍水之北。颍水出河南登封县，东南流经禹县、临颍、西华而南入沙河。

	〔2〕幽公：即郑灵公。

	 

【翻译】

	 

	［经］

	 

	十年春，宣公去齐国。

	 

	宣公从齐国回国。

	 

	齐国人归还我国济水以西的田地。

	 

	夏四月丙辰，发生日食。

	 

	己巳，齐惠公元去世。

	 

	齐崔氏逃亡到卫国。

	 

	宣公去齐国。

	 

	五月，宣公从齐国回国。

	 

	癸巳，陈夏徵舒杀死他的国君平国。

	 

	六月，宋国军队攻打滕国。

	 

	公孙归父去齐国，参加齐惠公葬礼。

	 

	晋国人、宋国人、卫国人、曹国人攻打郑国。

	 

	秋，周定王派王季子来我国聘问。

	 

	公孙归父率领军队攻打邾国，占领绎邑。

	 

	发大水。

	 

	季孙行父去齐国。

	 

	冬，公孙归父去齐国。

	 

	齐顷公派国佐来我国聘问。

	 

	发生饥荒。

	 

	楚庄王攻打郑国。

	 

	［传］

	 

	十年春，宣公去齐国。齐惠公因为我国顺服的缘故，归还济水以西的田地。

	 

	夏，齐惠公去世。崔杼得到惠公的宠爱，高氏、国氏害怕他的逼迫，惠公去世后就把他赶走，他逃到卫国。《春秋》记载说“崔氏”，是说这不是他的罪过，而且报告鲁国时也称族，没说名字。凡是诸侯的大夫离开国家，报告诸侯说：“某氏的守臣某，失守宗庙，谨此通告。”凡是互相聘问往来的友好国家就去通告，不是的就不通告。

	 

	宣公去齐国奔丧。

	 

	陈灵公与孔宁、仪行父在夏家喝酒。灵公对行父说：“徵舒长得像你。”行父回答说：“也像君王。”夏徵舒对此感到愤怒。灵公从夏家走出来时，夏徵舒从家中的马厩里用箭射死了他。孔宁、仪行父逃到楚国。

	 

	滕国人凭恃与晋国的关系而不事奉宋国，六月，宋国军队攻打滕国。

	 

	郑国与楚国讲和。诸侯的军队攻打郑国，订立了和约后回国。

	 

	秋，刘康公来我国回聘。

	 

	我军攻打邾国，占领绎邑。

	 

	季文子首次去齐国聘问。

	 

	冬，子家去齐国，这是由于攻打邾国的事。

	 

	国武子来我国回聘。

	 

	楚庄王攻打郑国。晋士会率军救援郑国，在颍水北面赶走了楚国军队。诸侯的军队戍守郑国。郑子家去世。郑国人声讨杀害幽公的动乱，砍碎了子家的棺木，赶走了他的族人。改葬幽公，改谥号为“灵”。