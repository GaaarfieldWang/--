【原文】

	 

	［经］

	 

	九年春〔1〕，毛伯来求金〔2〕。

	 

	夫人姜氏如齐。

	 

	二月，叔孙得臣如京师。辛丑，葬襄王。

	 

	晋人杀其大夫先都。

	 

	三月，夫人姜氏至自齐。

	 

	晋人杀其大夫士縠及箕郑父。

	 

	楚人伐郑。

	 

	公子遂会晋人、宋人、卫人、许人救郑。

	 

	夏，狄侵齐。

	 

	秋八月，曹伯襄卒。

	 

	九月癸酉，地震。

	 

	冬，楚子使椒来聘〔3〕。

	 

	秦人来归僖公、成风之襚〔4〕。

	 

	葬曹共公。

	 

【注释】

	 

	〔1〕九年：公元前618年。

	〔2〕求金：即求赙。时天子未葬，故不称王命。求赙为无礼，详隐公三年注。

	〔3〕楚子：楚穆王。椒：即子越椒，又称鬥椒。字子越，又字伯棼。令尹子文从子。

	〔4〕襚：死者的衣服。僖公、成风已死多年，不知何故至此时方送助丧物。

	 

	 

【原文】

	 

	［传］

	 

	九年春，王正月己酉，使贼杀先克〔1〕。乙丑，晋人杀先都、梁益耳。

	 

	毛伯卫来求金，非礼也。不书王命，未葬也。

	 

【注释】

	 

	〔1〕此承上年传文，谓箕郑父等人派杀手杀先克。

	 

	二月，庄叔如周。葬襄王。

	 

	三月甲戌，晋人杀箕郑父、士縠、蒯得。

	 

	 

【原文】

	 

	范山言于楚子曰〔1〕：“晋君少，不在诸侯〔2〕，北方可图也。”楚子师于狼渊以伐郑〔3〕。囚公子坚、公子尨及乐耳〔4〕。郑及楚平。公子遂会晋赵盾、宋华耦、卫孔达、许大夫救郑，不及楚师。卿不书〔5〕，缓也，以惩不恪〔6〕。

	 

【注释】

	 

	〔1〕范山：楚大夫。

	〔2〕不在诸侯：用心不在称霸诸侯。

	〔3〕狼渊：在今河南许昌市西。

	〔4〕公子坚、公子尨、乐耳：均为晋大夫。

	〔5〕卿不书：依例卿领兵征战均当书名，赵盾、华耦、孔达均为卿。

	〔6〕恪：敬。

	 

	 

【原文】

	 

	夏，楚侵陈，克壶丘〔1〕，以其服于晋也。秋，楚公子朱自东夷伐陈，陈人败之，获公子茷〔2〕。陈惧〔3〕，乃及楚平。

	 

【注释】

	 

	〔1〕壶丘：陈邑，在今河南新蔡县东南。

	〔2〕公子茷（fèi）：楚公子。

	〔3〕陈惧：杜注云陈以小胜大，故惧。

	 

	 

【原文】

	 

	冬，楚子越椒来聘，执币傲。叔仲惠伯曰〔1〕：“是必灭若敖氏之宗〔2〕。傲其先君，神弗福也。”

	 

【注释】

	 

	〔1〕叔仲惠伯：参文公七年注。

	〔2〕若敖氏：楚宗族，子越椒为若敖后代。

	 

	 

【原文】

	 

	秦人来归僖公、成风之襚，礼也。诸侯相吊贺也，虽不当事〔1〕，苟有礼焉，书也，以无忘旧好。

	 

【注释】

	 

	〔1〕不当事：不及时。

	 

【翻译】

	 

	［经］

	 

	九年春，毛伯来我国求取丧仪。

	 

	夫人姜氏去齐国。

	 

	二月，叔孙得臣去京师。辛丑，安葬周襄王。

	 

	晋国人杀死他们的大夫先都。

	 

	三月，夫人姜氏从齐国回到国内。

	 

	晋国人杀死他们的大夫士縠及箕郑父。

	 

	楚国人攻打郑国。

	 

	公子遂会合晋、宋、卫、许国军队救援郑国。

	 

	夏，狄人侵袭齐国。

	 

	秋八月，曹共公襄去世。

	 

	九月癸酉，发生地震。

	 

	冬，楚穆王派鬥椒来我国聘问。

	 

	秦国人来我国向死去的僖公、成风赠送衣服。

	 

	安葬曹共公。

	 

	［传］

	 

	九年春，周历正月己酉，派杀手杀死先克。乙丑，晋国人杀死先都、梁益耳。

	 

	毛伯卫来我国求取丧仪，这不合乎礼。《春秋》没记载说这是出于周王命令，是因为襄王还没有安葬。

	 

	二月，庄叔去周京师。安葬襄王。

	 

	三月甲戌，晋国人杀死箕郑父、士縠、蒯得。

	 

	范山对楚穆王说：“晋国国君年少，用心不在于称霸诸侯，可以动进攻北方的主意了。”楚穆王在狼渊出兵攻打郑国。囚禁了公子坚、公子尨以及乐耳。郑国与楚国讲和。公子遂会合晋赵盾、宋华耦、卫孔达、许大夫救援郑国，没有赶上楚军。《春秋》没有记载这些卿的名字，是因为他们出兵迟缓，以此惩戒他们办事不认真。

	 

	夏，楚国侵袭陈国，攻下壶丘，这是因为陈国顺服晋国。秋，楚公子朱从东夷进攻陈国，陈国人打败了他，俘获了公子茷。陈国害怕楚国报复，于是与楚国讲和。

	 

	冬，楚子越椒来我国聘问，手执礼物时神态傲慢。叔仲惠伯说：“这个人一定会使若敖氏一族灭亡。对他的先君傲慢，神灵不会赐福给他。”

	 

	秦国人来我国向死去的僖公、成风赠送衣服，这是合乎礼的。诸侯间相互吊丧贺喜，即使是不及时，如果合乎礼，《春秋》便记载，以表示不忘记以往的友好。