【原文】

	 

	成王既黜殷命，灭淮夷，还归在丰，作《周官》。

	 

	惟周王抚万邦，巡侯甸，四征弗庭①，绥厥兆民。六服群辟，罔不承德。归于宗周，董正②治官。

	 

	王曰：“若昔大猷③，制治于未乱，保邦于未危。曰唐虞稽古，建官惟百。内有百揆四岳，外有州牧侯伯。庶政惟和，万国咸宁。夏商官倍，亦克用乂。明王立政，不惟其官，惟其人。今予小子，祗勤于德，夙夜不逮④。仰惟前代时若，训迪⑤厥官。

	 

【注释】

	 

	①庭：朝廷，引申为朝见。

	②董正：监督纠正，督察整顿。

	③大猷：治国大道。

	④不逮：比不上，不及。

	⑤训迪：教诲启迪。

	 

【翻译】

	 

	周成王安抚万国，巡视侯服、甸服等诸侯，四方征讨不来朝见的诸侯，以安定天下的老百姓。六服的诸侯，无人不承受他的恩德。成王回到王都丰邑，又督导整顿治事的官员。

	 

	成王说：“顺从以前的规矩，要在未出现动乱的时候制定治理的办法，在未出现危机的时候安定国家。尧舜稽考古代制度，建立了上百个官职。内有百揆和四岳，外有州牧和侯伯。各种政策适合，天下万国都安宁。夏代和商代，官数增加一倍，也能用来治理。明君设立官员，不考虑他的官员之多，而考虑任用贤人。现在小人我恭敬勤奋施行德政，起早睡晚都像有所不及。仰思顺从前代，明确建立我们的官制。