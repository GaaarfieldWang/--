【原文】

	 

	成王在丰，欲宅洛邑，使召公先相宅，作《召诰》。

	 

	惟二月既望①，越六日乙未，王朝步自周，则至于丰②惟太保先周公相宅③。越若来三月，惟丙午朏④。越三日戊申⑤，太保朝至于洛，卜宅。厥既得卜，则经营⑥。越三日庚戌，太保乃以庶殷攻位于洛汭⑦，越五日甲寅⑧，位成。

	 

	若翼日乙卯，周公朝至于洛⑨，则达观于新邑营⑩。越三日丁巳，用牲于郊，牛二⑪。越翼日戊午，乃社于新邑，牛一，羊一，豕一⑫。越七日甲子，周公乃朝用书，命庶殷侯、甸、男、邦伯⑬。厥既命殷庶，庶殷丕作⑭。

	 

【注释】

	 

	①惟二月既望：惟，发语词。既望，谓农历十六。望，十五。

	②越六日乙未，王朝步自周，则至于丰：朝，早。步，行。周，指周都镐京。丰，文王之时所作都邑。

	③惟太保先周公相宅：太保，官名，辅弼周王。先，在……之前。相，视。

	④越若来三月，惟丙午朏〔fěi〕：越若，发语词。来，至。惟，发语词。朏，《说文》：“朏，月未盛之明也。”有此，而知下文，此指三月初三，丙午日。

	⑤戊申：三月初五

	⑥厥既得卜，则经营：得卜，得到吉兆。经营，勘定方位，营建都城

	⑦越三日庚戌，太保乃以庶殷攻位于洛汭：庚戌，即三月初七日。庶，众。殷，殷商之民。攻，治。位，宗庙市朝之位。洛汭，洛水入黄河之处。汭，河流会合的弯曲处。

	⑧甲寅：三月十一日。

	⑨若翼日乙卯，周公朝至于洛：若，及。翼日，即“翌日”，第二天。

	⑩则达观于新邑营：达，通。观，观测。营，区域，工地。

	⑪越三日丁巳，用牲于郊，牛二：丁巳，三月十四。用牲于郊，在郊外祭祀天神。

	⑫越翼日戊午，乃社于新邑，牛一，羊一，豕一：戊午，三月十五日。社，设祭坛祭祀地祇。豕，猪。

	⑬越七日甲子，周公乃朝用书，命庶殷侯、甸、男、邦伯：甲子，三月二十一日。书，册命之书。

	⑭厥既命殷庶，庶殷丕作：丕，大。作，劳动。

	 

【翻译】

	 

	二月十六日以后，到第六天乙未，成王早晨从镐京步行，到了丰邑。

	 

	太保召公在周公之前，到洛地视察营建的地址。到了下三月丙午，这一天新月初现光辉。到了第三天戊申，太保早晨到达了洛地，卜问所选的地址。太保已经得了吉兆，就规划起来。到第三天庚戌，太保便率领众多殷民，在洛水与黄河汇合的地方测定新邑的位置。到第五天甲寅，位置确定了。

	 

	到了明日乙卯，周公早晨到达洛地，就全面视察新邑的区域。到第三天丁巳，在南郊用牲祭祀上帝，用了两头牛。到明日戊午，又在新邑举行祭地的典礼，用了一头牛、一头羊和一头猪。到第七天甲子，周公就在早晨用诰书命令殷民以及侯、甸、男各国诸侯营建洛邑。已经命令了殷民之后，殷民就大举动工。