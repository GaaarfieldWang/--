【原文】

	曰诸父，曰亚父，皆叔父之辈；曰犹子，曰比儿，俱侄儿之称。阿大中郎，道韫雅称叔父；吾家龙文，杨素比美侄儿。乌衣诸郎君，江东称王谢之子弟；吾家千里驹，苻坚羡苻朗为侄儿。竹林叔侄之称，兰玉子侄之誉。存侄弃儿，悲伯道之无后；视叔犹父，羡公绰之居官。卢迈无儿，以侄而主身之后；张范遇贼，以子而代侄之生。

	谢密能成佳器，刘孺可号明珠。或献泛湖之图，或称招隐之寺。陆家精饭，有损素风；杨氏铜盘，独逾诸子。谢安石东山之费，阮仲容北道之贫。可为都督，王浑预评犹子之词；必破吾门，宗炳先料比儿之语。愚者宜归葱肆，贤者得反金刀。


【解释】

	 

	诸父、亚父，都是叔父辈分；犹子、比儿，都是侄儿名称。阿大中郎，是谢道韫对叔父的雅称；吾家龙文，是杨素对侄儿的赞美。江东人称王谢子弟，说是乌衣诸郎君；苻坚赞侄儿苻郎，叫做吾家千里驹。“竹林”是称叔侄，“兰玉”是赞子侄。邓伯道存侄弃儿，哪个不悲他无后；柳公绰视叔如父，哪个不说他厚道。卢迈无子，嗣他的侄儿，不致无后；张范遇贼，请以子代侄，都得生还。

	 

	谢密的叔父，说密能成佳器；刘孺的叔父，说孺是个明珠。陈世修侃叔父寿，独献范蠡泛湖图；李约在叔父前，独赞招隐疏野景。精饭待客，陆俶坏叔父清风；铜盘供食，超过了其他子侄。谢安在东山，费用极大；阮咸住道北，清苦自安。将来可做都督，是王浑对侄彭祖的预评；将来必破吾门，是宗炳对侄宗悫的预料。愚笨的侄儿，该到葱肆唤卖；能干的侄儿，能把金刀归还。