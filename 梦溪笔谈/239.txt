【原文】

	 

	予奉使河北，遵太行而北，山崖之间，往往衔螺蚌壳及石子如鸟卵者，横亘石壁如带。此乃昔之海滨，今东距海已近千里，所谓大陆者，皆浊泥所湮耳。尧殛鲧于羽山①，旧说在东海中，今乃在平陆。凡大河、漳水、滹沲、涿水、桑乾之类，悉是浊流，今关陕以西，水行地中，不减百馀尺，其泥岁东流，皆为大陆之土，此理必然。

	 

【注释】

	 

	①尧殛鲧（gǔn）于羽山：传说，鲧因为治水不成，被尧诛杀于羽山，不过也有一说是被流放于羽山。

	 

【翻译】

	 

	我奉命出使河北，沿着太行山向北而行，山崖之间，经常会有螺蚌壳以及犹如鸟卵一样的石子，横亘于石壁之上，犹如一根带子。这里是昔日的海滨，而今东距大海已经有近千里，所说的大陆，都是由浊泥积淀所成。尧帝在羽山杀掉了鲧，旧时说羽山位于东海之中，而今乃在平陆之上。凡大河、漳水、滹沲、涿水、桑乾之类，都是浊流，而今关陕以西，水流行于峡谷之中，最深的地方不下百馀尺，其中的泥沙每年都向东流去，皆为造就大陆的泥土，这也是有必然的道理的。