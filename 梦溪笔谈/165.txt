【原文】

	 

	庆历中，予在金陵，有饔人以一方石镇肉，视之若有镌刻。试取石洗濯，乃宋海陵王墓铭①，谢朓撰并书。其字如钟繇②，极可爱。予携之十余年，文思副使夏元昭借去，遂托以坠水，今不知落何处。此铭朓集中不载，今录于此：“中枢诞圣，膺历受命，于穆二祖，天临海镜。显允世宗，温文著性。三善有声，四国无竞。嗣德方衰，时唯介弟。景祚云及，多难攸启。载骤軨猎，高辟代邸。庶辟欣欣，威仪济济。亦既负扆，言观帝则。正位恭己，临朝渊嘿。虔思宝缔，负荷非克，敬顺天人，高逊明德。西光已谢，东旭又良。龙纛夕俨，葆挽晨锵。风摇草色，日照松光。春秋非我，晚夜何长。”

	 

	 

【注释】

	 

	①海陵王：刘休茂，宋文帝的第十四个儿子，后来受左右之人的蛊惑，起兵造反，被杀。

	 

	②钟繇：三国时期的曹魏大臣，大书法家。

	 

【翻译】

	 

	庆历年间，我在金陵，有一个厨师以一块方石来压肉，看上去上面仿佛还镌刻着文字。我便试着洗涤石头，上面的字竟然是刘宋海陵王的墓志铭，是由谢脁撰写并刻于石头上的。其字体和钟繇极其相似，非常可爱。我将它带在身边十多年，后被文思副使夏元昭借去，便以石头坠水为托词未还，现在已经不知道流落何处。这个铭文在谢脁的文集中并没有记载，现在将其抄录在此：“中枢诞圣，膺历受命，于穆二祖，天临海镜。显允世宗，温文著性。三善有声，四国无竞。嗣德方衰，时唯介弟。景祚云及，多难攸启。载骤軨猎，高辟代邸。庶辟欣欣，威仪济济。亦既负扆，言观帝则。正位恭己，临朝渊嘿。虔思宝缔，负荷非克，敬顺天人，高逊明德。西光已谢，东旭又良。龙纛夕俨，葆挽晨锵。风摇草色，日照松光。春秋非我，晚夜何长。”