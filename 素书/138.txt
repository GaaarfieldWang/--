【原文】

	 

	守职而不废，处义而不回。

	 

【注释】

	 

	注曰：迫于利害之际，而确然守义者，此不回也。

	 

	王氏曰：“设官定位，各有掌管之事理。分守其职，勿择干办之易难，必索尽心向前办。不该管之事休管，逞自己之聪明，强搀揽而行为之，犯不合管之事；若不误了自己之名爵，职位必不失废。

	 

	避患求安，生无贤易之名；居危不便，死尽效忠之道。侍奉君王，必索尽心行政；遇患难之际，竭力亡身，宁守仁义而死也，有忠义清名；避仁义而求生，虽存其命，不以为美。故曰：有死之荣，无生之辱。

	 

	临患难效力尽忠，遇危险心无二志，身荣名显。快活时分，同共受用；事急、国危，却不救济，此是忘恩背义之人，君子贤人不肯背义忘恩。如李密与唐兵阵败，伤身坠马倒于涧下，将士皆散，唯王伯当一人在侧，唐将呼之，汝可受降，免你之死。伯当曰：忠臣不事二主，吾宁死不受降。恐矢射所伤其主，伏身于李密之上，后被唐兵乱射，君臣迭尸，死于涧中。忠臣义士，患难相同；临危遇难，而不苟免。王伯当忠义之名，自唐传于今世。”

	 

【解读】

	 

	忠于职守，爱岗敬业。不揽权，也不越权，做好自己分内的事情。在生死之间，以大义为先，义无反顾，不贪生怕死，即孟子所谓舍生取义。