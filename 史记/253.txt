太史公曰：自古圣王将建国受命，兴动事业，何尝不宝【宝；重视。】卜筮以助善！唐虞以上，不可记已。自三代之兴，各据祯祥【祯祥：吉兆。】。涂山之兆从【从：吉利。】而夏启世，飞燕之卜顺故殷兴，百谷之筮吉故周王。王者决定诸疑，参以卜筮，断以蓍龟，不易之道也。

蛮夷氐羌虽无君臣之序，亦有决疑之卜。或以金石，或以草木，国不同俗。然皆可以战伐攻击，推兵【推兵：进军。】求胜，各信其神，以知来事。

略闻夏殷欲卜者，乃取蓍龟，已则弃去之，以为龟藏则不灵，蓍久则不神。至周室之卜官，常宝藏蓍龟；又其大小先后，各有所尚，要【要：关键，关窍。】其归【归：目的。】等耳。或以为圣王遭事无不定，决疑无不见，其设稽【稽：磕头。】神求问之道者，以为后世衰微，愚不师智，人各自安，化分为百室，道散而无垠，故推归之至微【至微：微妙的事理。】，要絜于精神也。或以为昆虫之所长，圣人不能与争。其处【处：判断。】吉凶，别然否，多中【中：准确。】于人。至高祖时，因【因：沿袭。】秦太卜官。天下始定，兵革未息。及孝惠享国日少，吕后女主，孝文、孝景因袭掌故，未遑【未遑：来不及。遑，闲暇。】讲试，虽父子畴官，世世相传，其精微深妙，多所遗失。至今上即位，博开艺能之路，悉延百端之学，通一伎之士咸得自效，绝伦超奇者为右，无所阿私，数年之间，太卜大集。会上欲击匈奴，西攘大宛，南收百越，卜筮至预见表象，先图其利。及勐将推锋执节【执节：控制。】，获胜于彼，而蓍龟时日亦有力于此。上尤加意，赏赐至或数千万。如丘子明之属，富溢贵宠，倾于朝廷。至以卜筮射【射：揣度。】蛊道，巫时或颇【颇：有些。】中。素有眦睚【眦睚：细小的愤怒。】不快，因公行诛，恣意所伤，以破族灭门者，不可胜数。百僚荡恐【荡恐：恐惧不安。】，皆曰龟策能言。后事觉奸穷，亦诛三族。

夫摓策定数【定数：吉凶。】，灼龟观兆【观兆：观察龟甲灼烧后呈现出的裂痕。】，变化无穷，是以择贤而用占焉，可谓圣人重事【重事：慎重从事。】者乎！周公卜三龟，而武王有瘳【瘳：病愈。】。纣为暴虐，而元龟【元龟：大龟。】不占。晋文将定襄王之位，卜得黄帝之兆，卒受彤弓【彤弓：朱红色的弓。】之命。献公贪骊姬之色，卜而兆有口象【口象：口舌祸象。】，其祸竟流五世。楚灵将背周室，卜而龟逆【龟逆：龟甲的兆象不吉利。】，终被干谿之败。兆应信诚于内，而时人明察见之于外，可不谓两合者哉！君子谓夫轻卜筮，无神明者，悖【悖：迷惑。】；背人道，信祯祥【祯祥：吉祥，指占卜。】者，鬼神不得其正。故《书》建稽疑，五谋而卜筮居其二，五占从其多，明有而不专之道也。

余至江南，观其行事，问其长老，云龟千岁乃游莲叶之上，蓍百茎共一根。又其所生，兽无虎狼，草无毒螫。江傍家人常畜龟饮食之，以为能导引致气，有益于助衰养老，岂不信哉！

褚先生曰：臣以通经术，受业博士，治《春秋》，以高第为郎，幸得宿卫，出入宫殿中十有年。窃好《太史公传》。《太史公之传》曰：“三王不同龟，四夷各异卜，然各以决吉凶，略窥其要，故作《龟策列传》。”臣往来长安中，求《龟策列传》不能得，故之大卜官【大卜官：太卜官。】，问掌故文学【文学：官名，主管学校、教导学生之事。】长老习事者，写取【写取：抄录。】龟策卜事，编于下方。

闻古五帝、三王发动举事，必先决蓍龟。传曰：“下有伏灵【伏灵：即“茯苓”，中药名。】，上有兔丝【兔丝：即“菟丝”，一种植物，种子可以入药。】；上有捣蓍【捣蓍：丛生的蓍草。】，下有神龟。”所谓伏灵者，在兔丝之下，状似飞鸟之形。新雨已，天清静无风，以夜捎兔丝去之，即以<生僻字>【<生僻字>：通“篝”，用竹笼罩火，灯笼。】烛此地，烛之火灭，即记其处，以新布四丈环置之，明即掘取之，入四尺至七尺，得矣，过七尺不可得。伏灵者，千岁松根也，食之不死。闻蓍生满百茎者，其下必有神龟守之，其上常有青云覆之。传曰：“天下和平，王道得【得：得以实现。】，而蓍茎长丈，其丛生满百茎。”方今世取蓍者，不能中古法度，不能得满百茎长丈者，取八十茎已上，蓍长八尺，即难得也。人民好用卦者，取满六十茎已上，长满六尺者，既可用矣。记曰：“能得名龟者，财物归之，家必大富至千万。”一曰“北斗龟”，二曰“南辰龟”，三曰“五星龟”，四曰“八风龟”，五曰“二十八宿龟”，六曰“日月龟”，七曰“九州龟”，八曰“玉龟”：凡八名龟。龟图各有文在腹下，文云云者，此某之龟也。略记其大指，不写其图。取此龟不必满尺二寸，民人得长七八寸，可宝矣。今夫珠玉宝器，虽有所深藏，必见其光，必出其神明，其此之谓乎！故玉处于山而木润，渊生珠而岸不枯者，润泽之所加也。明月之珠出于江海，藏于蚌中，<生僻字>龙【<生僻字>龙：蛟龙。，通“蛟”。】伏之。王者得之，长有天下，四夷宾服。能得百茎蓍，并得其下龟以卜者，百言百当【当：应验。】，足以决吉凶。

神龟出于江水中，庐江郡常岁时生龟长尺二寸者二十枚输【输：送。】太卜官，太卜官因以吉日剔取其腹下甲。龟千岁乃满尺二寸。王者发军行将，必钻龟庙堂之上，以决吉凶。今高庙【高庙：汉高祖的庙。】中有龟室，藏内【内：通“纳”，收藏。】以为神宝。

《传》曰：“取前足臑骨【臑骨：前肢的下半截骨头。】穿佩之，取龟置室西北隅悬之，以入深山大林中，不惑。”臣为郎时，见《万毕硃方》，传曰：“有神龟在江南嘉林中。嘉林者，兽无虎狼，鸟无鸱枭，草无毒螫，野火不及，斧斤不至，是为嘉林。龟在其中，常巢于芳莲之上。左胁书文曰：‘甲子【甲子：甲子年。】重光，得我者匹夫为人君，有土正【正：官长。】，诸侯得我为帝王。’求之于白蛇蟠杅【蟠杅：盘曲。】林中者，斋戒以待，譺然【譺然：恭敬诚恳。】，状如有人来告之，因以醮酒【醮酒：用酒泼地。】佗发【佗发：披头散发。】，求之三宿而得。”由是观之，岂不伟哉！故龟可不敬与？

南方老人用龟支床足，行【行：经过。】二十余岁，老人死，移床，龟尚生不死。龟能行气导引。问者曰：“龟至神若此，然太卜官得生龟，何为辄杀取其甲乎？”近世江上人有得名龟，畜置之，家因大富。与人议，欲遣去。人教杀之勿遣，遣之破人家。龟见梦曰：“送我水中，无杀吾也。”其家终杀之。杀之后，身死，家不利。人民与君王者异道。人民得名龟，其状类不宜杀也。以往古故事言之，古明王圣主皆杀而用之。

宋元王【宋元王：指宋元公。】时得龟，亦杀而用之。谨连其事于左方，令好事者观择其中焉。

宋元王二年，江使神龟使于河，至于泉阳，渔者豫且举网得而囚之。置之笼中。夜半，龟来见梦于宋元王曰：“我为江使于河，而幕网当吾路。泉阳豫且得我，我不能去。身在患中，莫可告语。王有德义，故来告诉。”元王惕然而悟。乃召博士卫平而问之曰：“今寡人梦见一丈夫【丈夫：成年男子。】，延颈而长头，衣玄绣之衣【玄绣之衣：黑色且绣花的衣服。】而乘辎车，来见梦于寡人曰：‘我为江使于河，而幕网当吾路。泉阳豫且得我，我不能去。身在患中，莫可告语。王有德义，故来告诉。’是何物也？”卫平乃援式【援式：拿起星盘。式，即“栻”。】而起，仰天而视月之光，观斗【斗：北斗星的斗柄。】所指，定日处乡。规矩为辅，副以权衡。四维【四维：东南、东北、西南、西北。】已定，八卦相望。视其吉凶，介虫【介虫：指龟。】先见。乃对元王曰：“今昔壬子，宿在牵牛。河水大会，鬼神相谋。汉正南北，江河固期，南风新至，江使先来。白云壅汉，万物尽留。斗柄指日，使者当囚。玄服而乘辎车，其名为龟。王急使人问而求之。”王曰：“善。”

于是王乃使人驰而往问泉阳令曰：“渔者几何家？名谁为豫且？豫且得龟，见梦于王，王故使我求之。”泉阳令乃使吏案籍视图，水上渔者五十五家，上流之庐，名为豫且。泉阳令曰：“诺。”乃与使者驰而问豫且曰：“今昔汝渔何得？”豫且曰：“夜半时举网得龟。”使者曰：“今龟安在？”曰：“在笼中。”使者曰：“王知子得龟，故使我求之。”豫且曰：“诺。”即系龟而出之笼中，献使者。

使者载行，出于泉阳之门。正昼无见，风雨晦冥【晦冥：光线昏暗。】。云盖其上，五采青黄；雷雨并起，风将【将：吹。】而行。入于端门【端门：宫殿南面的正门。】，见于东箱【东箱：东厢房。】。身如流水，润泽有光。望见元王，延颈而前，三步而止，缩颈而却，复其故处。元王见而怪之，问卫平曰：“龟见寡人，延颈而前，以何望也？缩颈而复，是何当也？”卫平对曰：“龟在患中，而终昔囚，王有德义，使人活之。今延颈而前，以当谢也，缩颈而却，欲亟去也。”元王曰：“善哉！神至如此乎，不可久留；趣驾送龟，勿令失期。”

卫平对曰：“龟者是天下之宝也，先得此龟者为天子，且十言十当，十战十胜。生于深渊，长于黄土。知天之道，明于上古。游三千岁，不出其域。安平静正，动不用力。寿蔽天地，莫知其极。与物变化，四时变色。居而自匿，伏而不食。春仓【仓：通“苍”，青色。】夏黄，秋白冬黑。明于阴阳，审【审：明白。】于刑德。先知利害，察于祸福，以言而当，以战而胜，王能宝之，诸侯尽服。王勿遣也，以安社稷。”

元王曰：“龟甚神灵，降于上天，陷于深渊。在患难中。以我为贤。德厚而忠信，故来告寡人。寡人若不遣也，是渔者也。渔者利其肉，寡人贪其力【贪其力：贪求它的神力。】，下为不仁，上为无德。君臣无礼，何从有福？寡人不忍，奈何勿遣！”

卫平对曰：“不然。臣闻盛德不报【盛德不报：因为恩德太大了所以就不回报了。】，重寄不归【重寄不归：替人保管的东西太贵重了所以就不归还了。】；天与不受，天夺之宝。今龟周流【周流：周游。】天下，还复其所，上至苍天，下薄【薄：迫近。】泥涂。还遍九州，未尝愧辱，无所稽留。今至泉阳，渔者辱而囚之。王虽遣之，江河必怒，务求报仇。自以为侵，因神与谋。淫雨不霁，水不可治。若为枯旱，风而扬埃，蝗虫暴生，百姓失时。王行仁义，其罚必来。此无佗故【佗故：其他缘故。佗，通“他”。】，其祟【祟：作祟。】在龟。后虽悔之，岂有及哉！王勿遣也。”

元王慨然而叹曰：“夫逆【逆：阻拦。】人之使，绝【绝：断绝。】人之谋，是不暴乎？取人之有，以自为宝，是不强乎？寡人闻之，暴得者必暴亡，强取者必后无功。桀纣暴强，身死国亡。今我听子，是无仁义之名而有暴强之道。江河为汤武，我为桀纣。未见其利，恐离【离：通“罹”，罹难。】其咎。寡人狐疑，安事此宝，趣驾送龟，勿令久留。”

卫平对曰：“不然，王其无患。天地之间，累石为山。高而不坏，地得为安。故云物或危而顾【顾：反倒。】安，或轻而不可迁【迁：转移，移动。】；人或忠信而不如诞谩【诞谩：放荡欺瞒，这里指满嘴谎话。】，或丑恶而宜大官，或美好佳丽而为众人患。非神圣人，莫能尽言。春秋冬夏，或暑或寒。寒暑不和，贼气相奸。同岁异节，其时使然。故令春生夏长，秋收冬藏。或为仁义，或为暴强。暴强有乡【乡：对象，目标。】，仁义有时。万物尽然，不可胜治。大王听臣，臣请悉言之。天出五色，以辨白黑。地生五谷，以知善恶。人民莫知辨也，与禽兽相若。谷居而穴处，不知田作。天下祸乱，阴阳相错，匆匆疾疾，通而不相择。妖孽数见，传为单薄。圣人别其生，使无相获。禽兽有牝牡，置之山原；鸟有雌雄，布之林泽；有介【介：甲壳。】之虫，置之溪谷。故牧人民，为之城郭，内经闾术【闾术：里巷街道。】，外为阡陌【阡陌：田间的小路。】。夫妻男女，赋【赋：赋予。】之田宅，列其室屋。为之图籍【图籍：户籍。】，别其名族。立官置吏，劝以爵禄。衣以桑麻，养以五谷。耕之耰【耰：翻土。】之，锄之耨【耨：除草。】之。口得所嗜，目得所美，身受其利。以是观之，非强不至。故曰田者不强，囷仓【囷仓：粮仓。】不盈；商贾不强，不得其赢；妇女不强，布帛不精；官御不强，其势不成；大将不强，卒不使令；侯王不强，没世无名。故云强者，事之始也，分之理也，物之纪也。所求于强，无不有也。王以为不然，王独不闻玉椟只雉，出于昆山；明月之珠，出于四海；镌【镌：凿开。】石拌【拌：剖开。】蚌，传卖于市；圣人得之，以为大宝。大宝所在，乃为天子。今王自以为暴，不如拌蚌于海也；自以为强，不过镌石于昆山也。取者无咎，宝者无患。今龟使来抵网，而遭渔者得之，见梦自言，是国之宝也，王何忧焉。”

元王曰：“不然。寡人闻之，谏者福也，谀者贼也。人主听谀，是愚惑也。虽然，祸不妄至，福不徒来。天地合气，以生百财。阴阳有分，不离四时，十有二月，日至为期。圣人彻【彻：透彻，贯通。】焉，身乃无灾。明王用之，人莫敢欺。故云福之至也，人自生之；祸之至也，人自成之。祸与福同，刑与德双。圣人察之，以知吉凶。桀纣之时，与天争功，拥【拥：拥堵。】遏鬼神，使不得通。是固已无道矣，谀臣有【有：通“又”。】众。桀有谀臣，名曰赵梁。教为无道，劝以贪狼。系汤夏台，杀关龙逢。左右恐死，偷谀于傍。国危于累卵，皆曰无伤。称乐万岁，或曰未央。蔽其耳目，与之诈狂【诈狂：狡诈疯狂。】。汤卒伐桀，身死国亡。听其谀臣，身独受殃。春秋着之，至今不忘。纣有谀臣，名为左强。夸而目巧，教为象郎。将至于天，又有玉床。犀玉之器，象箸而羹【羹：吃饭。】。圣人剖其心，壮士斩其胻【胻：小腿。】。箕子恐死，被发佯狂。杀周太子历，囚文王昌。投之石室，将以昔至明。阴兢【阴兢：周大夫。】活之，与之俱亡。入于周地，得太公望。兴卒聚兵，与纣相攻。文王病死，载尸【尸：周文王的牌位。】以行。太子发代将，号为武王。战于牧野，破之华山之阳。纣不胜败而还走，围之象郎。自杀宣室，身死不葬。头悬车轸，四马曳行。寡人念其如此，肠如涫汤【涫汤：沸腾的开水。】。是人皆富有天下而贵至天子，然而大傲。欲无猒【猒：通“厌”，满足。】时，举事而喜高，贪很而骄。不用忠信，听其谀臣，而为天下笑。今寡人之邦，居诸侯之间，曾不如秋毫。举事不当，又安亡逃！”

卫平对曰：“不然。河虽神贤，不如昆仑之山；江之源理【源理：源流。】，不如四海，而人尚夺取其宝，诸侯争之，兵革为起。小国见亡，大国危殆，杀人父兄，虏人妻子，残国灭庙，以争此宝。战攻分争，是暴强也。故云取之以暴强而治以文理，无逆四时，必亲贤士；与阴阳化，鬼神为使【为使：听他驱使。】；通于天地，与之为友。诸侯宾服，民众殷喜【殷喜：富裕喜悦。】。邦家安宁，与世更始【更始：重新开始。】。汤武行之，乃取天子；《春秋》着之，以为经纪【经纪：准则。】。王不自称汤武，而自比桀纣。桀纣为暴强也，固以为常。桀为瓦室【瓦室：用瓦做屋顶的房子。】，纣为象郎。征丝灼之，务以费氓【费氓：耗费民资。】。赋敛无度，杀戮无方。杀人六畜，以韦【韦：熟牛皮。】为囊。囊盛其血，与人悬而射之，与天帝争强。逆乱四时，先百鬼尝。谏者辄死，谀者在傍。圣人伏匿，百姓莫行。天数枯旱，国多妖祥【妖祥：妖异的征兆。】。螟虫岁生，五谷不成。民不安其处，鬼神不享。飘风日起，正昼晦冥。日月并蚀，灭息无光。列星奔乱，皆绝纪纲。以是观之，安得久长！虽无汤武，时固当亡。故汤伐桀，武王克纣，其时使然。乃为天子，子孙续世；终身无咎，后世称之，至今不已。是皆当时而行，见事而强，乃能成其帝王。今龟，大宝也，为圣人使，传之贤王。不用手足，雷电将之；风雨送之，流水行之。侯王有德，乃得当之。今王有德而当此宝，恐不敢受；王若遣之，宋必有咎。后虽悔之，亦无及已。”

元王大悦而喜。于是元王向日而谢，再拜而受。择日斋戒，甲乙最良【最良：最吉祥。】。乃刑白雉，及与骊羊；以血灌龟，于坛中央。以刀剥之，身全不伤。脯酒礼之，横其腹肠。荆支卜之，必制其创【创：裂痕，裂纹。】。理达于理，文相错迎【错迎：交错。】。使工占之，所言尽当。邦福重宝，闻于傍乡。杀牛取革，被郑之桐。草木毕分，化为甲兵【甲兵：武器。】。战胜攻取，莫如元王。元王之时，卫平相宋，宋国最强，龟之力也。

故云神至能见梦于元王，而不能自出渔者之笼。身能十言尽当，不能通使于河，还报于江。贤能令人战胜攻取，不能自解于刀锋，免剥刺之患。圣能先知亟【亟：迅速，快速。】见，而不能令卫平无言。言事百全，至身而挛。当时不利，又焉事贤！贤者有恒常，士有适然。是故明有所不见，听有所不闻。人虽贤，不能左画方，右画圆；日月之明，而时蔽于浮云。羿名善射，不如雄渠、蜂门；禹名为辩智，而不能胜鬼神。地柱折，天故【故：通“固”，本来，原本。】毋椽，又奈何责人于全？孔子闻之曰：“神龟知吉凶，而骨直空枯。日为德而君于天下，辱于三足之乌。月为刑而相佐，见食于虾蟆。猬【猬：刺猬。】辱于鹊，腾蛇【腾蛇：会飞的蛇。】之神而殆于即且。竹外有节理，中直空虚；松柏为百木长，而守门闾【闾：里巷的大门。】。日辰不全，故有孤虚【孤虚：术数用语。戌亥称为孤，辰巳称为虚。】。黄金有疵，白玉有瑕。事有所疾，亦有所徐。物有所拘【拘：局限，短处。】，亦有所据【据：长处。】。罔有所数【数：密。】，亦有所疏。人有所贵，亦有所不如。何可而适乎？物安可全乎？天尚不全，故世为屋，不成三瓦而陈之，以应之天。天下有阶，物不全乃生也。”

褚先生曰：渔者举网而得神龟，龟自见梦宋元王，元王召博士卫平告以梦龟状，平运式，定日月【定日月：推定日月所在的位置。】，分【分：区分，分辨。】衡度，视吉凶，占龟与物色同，平谏王留神龟以为国重宝，美矣。古者筮必称龟者，以其令名【令名：美好的名声。】，所从来久矣。余述而为传。

三月二月正月十二月十一月中关内高外下四月首仰【首仰：兆象首端为仰起状。】足开【足开：兆象足端为开放状。】肣开【肣开：当为“足肣”，兆象足端为闭合状。】首俯大五月横吉首俛大六月七月八月九月十月

卜禁曰：子亥戌不可以卜及杀龟。日中如食【食：日食。】已【已：停止。】卜。暮昏【暮昏：黄昏。】龟之徼也，不可以卜。庚辛可以杀，及以钻之。常以月旦祓【祓：通过沐浴斋戒祛除灾害。】龟，先以清水澡【澡：清洗。】之，以卵祓之，乃持龟而遂【遂：占卜。】之，若常以为祖。人若已卜不中，皆祓之以卵，东向立，灼以荆若刚木，土卵指之者三，持龟以卵周环之，祝曰：“今日吉，谨以粱卵焍黄祓去玉灵【玉灵：敬称，指龟。】之不祥。”玉灵必信以诚，知万事之情，辩兆皆可占。不信不诚，则烧玉灵，扬其灰，以征【征：通“惩”，惩戒。】后龟。其卜必北向，龟甲必尺二寸。

卜先以造灼钻，钻中已，又灼龟首，各三；又复灼所钻中曰正身，灼首曰正足，各三。即以造三周龟，祝曰：“假之玉灵夫子。夫子玉灵，荆灼而心，令而【而：你。】先知。而上行于天，下行于渊，诸灵数箣，莫如汝信。今日良日，行一良贞【良贞：好的占卜。】。某欲卜某，即【即：如果。】得而喜，不得而悔。即得，发乡我身长大，首足收人皆上偶【上偶：对称且上扬。】。不得，发乡我身挫折【挫折：短小且曲折。】，中外不相应，首足灭去。”

灵龟卜祝曰：“假之灵龟，五巫五灵，不如神龟之灵，知人死，知人生。某身良贞，某欲求某物。即得也，头见【见：通“现”。】足发，内外相应；即不得也，头仰足肣，内外自垂。可得占。”

卜占病者祝曰：“今某病困。死，首上开，内外交骇，身节折【身节折：兆身的纹路曲曲折折。】；不死，首仰足肣。”

卜病者祟曰：“今病有祟无呈【无呈：没有兆文显露出来。】，无祟有呈。兆有中祟有内，外祟有外。”

卜系者【系者：被关押的人。】出不出。不出，横吉安；若出，足开首仰有外。

卜求财物，其所当得。得，首仰足开，内外相应；即不得，呈兆首仰足肣。

卜有卖若【若：或者。】买臣妾马牛。得之，首仰足开，内外相应；不得，首仰足肣，呈兆若横吉安。

卜击盗聚若干人，在某所，今某将卒若干人，往击之。当胜，首仰足开身正，内自桥【自桥：中间的纹路凸起。】，外下；不胜，足肣首仰，身首内下外高。

卜求当行【行：出行。】不行。行，首足开；不行，足肣首仰，若横吉安，安不行。

卜往击盗，当见不见。见，首仰足肣有外；不见，足开首仰。

卜往候【候：探察。】盗，见不见。见，首仰足肣，肣胜有外；不见，足开首仰。

卜闻盗来不来。来，外高内下，足肣首仰；不来，足开首仰，若横吉安，期之自次。

卜迁徙去官【去官：丢掉官职。】不去。去，足开有肣外首仰；不去，自去，即足肣，呈兆若横吉安。

卜居官尚吉不。吉，呈兆身正，若横吉安；不吉，身节折，首仰足开。

卜居室家吉不吉。吉，呈兆身正，若横吉安；不吉，身节折，首仰足开。

卜岁中禾稼孰【孰：通“熟”，丰收。】不孰。孰，首仰足开，内外自桥外自垂；不孰，足肣首仰有外。

卜岁中民疫不疫。疫，首仰足肣，身节有强外；不疫，身正首仰足开。

卜岁中有兵无兵。无兵，呈兆若横吉安；有兵，首仰足开，身作外强情。

卜见贵人吉不吉。吉，足开首仰，身正，内自桥；不吉，首仰，身节折，足肣有外，若无渔。

卜请谒于人得不得。得，首仰足开，内自桥；不得，首仰足肣有外。

卜追亡人当得不得。得，首仰足肣，内外相应；不得，首仰足开，若横吉安。

卜渔猎得不得。得，首仰足开，内外相应；不得，足肣首仰，若横吉安。

卜行遇盗不遇。遇，首仰足开，身节折，外高内下；不遇，呈兆。

卜天雨不雨。雨，首仰有外，外高内下；不雨，首仰足开，若横吉安。

卜天雨霁【霁：雨雪停止，天气转晴。】不霁。霁，呈兆足开首仰；不霁，横吉。

命曰“横吉安”。以占病，病甚者一日不死；不甚者卜日瘳【瘳：病愈。】，不死。系者重罪不出，轻罪环出；过一日不出，久毋伤也。求财物买臣妾马牛，一日环得；过一日不得。行者不行。来者环至；过食时不至，不来。击盗不行，行不遇；闻盗不来。徙官不徙。居官家室皆吉。岁稼不孰。民疾疫无疾。岁中无兵。见人行，不行不喜。请谒人不行不得。追亡人渔猎不得。行不遇盗。雨不雨。霁不霁。

命曰“呈兆”。病者不死。系者出。行者行。来者来。市买得。追亡人得，过一日不得。问行者不到。

命曰“柱彻”。卜病不死。系者出。行者行。来者来。市买不得。忧者毋忧。追亡人不得。

命曰“首仰足肣有内无外”。占病，病甚不死。系者解。求财物买臣妾马牛不得。行者闻言不行。来者不来。闻盗不来。闻言不至。徙官闻言不徙。居官有忧。居家多灾。岁稼中孰。民疾疫多病。岁中有兵，闻言不开。见贵人吉。请谒不行，行不得善言。追亡人不得。渔猎不得。行不遇盗。雨不雨甚。霁不霁。故其莫字皆为首备。问之曰，备者仰也，故定以为仰。此私记也。

命曰“首仰足肣有内无外”。占病，病甚不死。系者不出。求财买臣妾不得。行者不行。来者不来。击盗不见。闻盗来，内自惊，不来。徙官不徙。居官家室吉。岁稼不孰。民疾疫有病甚。岁中无兵。见贵人吉。请谒追亡人不得。亡财物，财物不出得。渔猎不得。行不遇盗。雨不雨。霁不霁。凶。

命曰“呈兆首仰足肣”。以占病，不死。系者未出。求财物买臣妾马牛不得。行不行。来不来。击盗不相见。闻盗来不来。徙官不徙。居官久多忧。居家室不吉。岁稼不孰。民病疫。岁中毋兵。见贵人不吉。请谒不得。渔猎得少。行不遇盗。雨不雨。霁不霁。不吉。

命曰“呈兆首仰足开”。以占病，病笃死【病笃死：病情严重快要死去。】。系囚出。求财物买臣妾马牛不得。行者行。来者来。击盗不见盗。闻盗来不来。徙官徙。居官不久。居家室不吉。岁稼不孰。民疾疫有而少。岁中毋兵。见贵人不见吉。请谒追亡人渔猎不得。行遇盗。雨不雨。霁小吉。

命曰“首仰足肣”。以占病，不死。系者久，毋伤也。求财物买臣妾马牛不得。行者不行。击盗不行。来者来。闻盗来。徙官闻言不徙。居家室不吉。岁稼不孰。民疾疫少。岁中毋兵。见贵人得见。请谒追亡人渔猎不得。行遇盗。雨不雨。霁不霁。吉。

命曰“首仰足开有内”。以占病者，死。系者出。求财物买臣妾马牛不得。行者行。来者来。击盗行不见盗。闻盗来不来。徙官徙。居官不久。居家室不吉。岁孰。民疾疫有而少。岁中毋兵。见贵人不吉。请谒追亡人渔猎不得。行不遇盗。雨霁。霁小吉，不霁吉。

命曰“横吉内外自桥”。以占病，卜日毋瘳死。系者毋罪出。求财物买臣妾马牛得。行者行。来者来。击盗合交【合交：遇到交锋。】等。闻盗来来。徙官徙。居家室吉。岁孰。民疫无疾。岁中无兵。见贵人请谒追亡人渔猎得。行遇盗。雨霁，雨霁大吉。

命曰“横吉内外自吉”。以占病，病者死。系不出。求财物买臣妾马牛追亡人渔猎不得。行者不来。击盗不相见。闻盗不来。徙官徙。居官有忧。居家室见贵人请谒不吉。岁稼不孰。民疾疫。岁中无兵。行不遇盗。雨不雨。霁不霁。不吉。

命曰“渔人”。以占病者，病者甚，不死。系者出。求财物买臣妾马牛击盗请谒追亡人渔猎得。行者行来。闻盗来不来。徙官不徒。居家室吉。岁稼不孰。民疾疫。岁中毋兵。见贵人吉。行不遇盗。雨不雨。霁不霁。吉。

命曰“首仰足肣内高外下”。以占病，病者甚，不死。系者不出。求财物买臣妾马牛追亡人渔猎得。行不行。来者来。击盗胜。徙官不徙。居官有忧，无伤也。居家室多忧病。岁大孰。民疾疫。岁中有兵不至。见贵人请谒不吉。行遇盗。雨不雨。霁不霁。吉。

命曰“横吉上有仰下有柱”。病久不死。系者不出。求财物买臣妾马牛追亡人渔猎不得。行不行。来不来。击盗不行，行不见。闻盗来不来。徙官不徙。居家室见贵人吉。岁大孰。民疾疫。岁中毋兵。行不遇盗。雨不雨。霁不霁。大吉。

命曰“横吉榆仰”。以占病，不死。系者不出。求财物买臣妾马牛至不得。行不行。来不来。击盗不行，行不见。闻盗来不来。徙官不徙。居官家室见贵人吉。岁孰。岁中有疾疫，毋兵。请谒追亡人不得。渔猎至不得。行不得。行不遇盗。雨霁不霁。小吉。

命曰“横吉下有柱”。以占病，病甚不环有瘳无死。系者出。求财物买臣妾马牛请谒追亡人渔猎不得。行来不来。击盗不合。闻盗来来。徙官居官吉，不久。居家室不吉。岁不孰。民毋疾疫。岁中毋兵。见贵人吉。行不遇盗。雨不雨。霁。小吉。

命曰“载所”。以占病，环有瘳无死。系者出。求财物买臣妾马牛请谒追亡人渔猎得。行者行。来者来。击盗相见不相合。闻盗来来。徙官徙。居家室忧。见贵人吉。岁孰。民毋疾疫。岁中毋兵。行不遇盗。雨不雨。霁霁。吉。

命曰“根格”。以占病者，不死。系久毋伤。求财物买臣妾马牛请谒追亡人渔猎不得。行不行。来不来。击盗盗行不合。闻盗不来。徙官不徙。居家室吉。岁稼中。民疾疫无死。见贵人不得见。行不遇盗。雨不雨。大吉。

命曰“首仰足肣外高内下”。卜有忧，无伤也。行者不来。病久死。求财物不得。见贵人者吉。

命曰“外高内下”。卜病不死，有祟。市买不得。居官家室不吉。行者不行。来者不来。系者久毋伤。吉。

命曰“头见足发有内外相应”。以占病者，起。系者出。行者行。来者来。求财物得。吉。

命曰“呈兆首仰足开”。以占病，病甚死。系者出，有忧。求财物买臣妾马牛请谒追亡人渔猎不得。行不行。来不来。击盗不合。闻盗来来。徙官居官家室不吉。岁恶。民疾疫无死。岁中毋兵。见贵人不吉。行不遇盗。雨不雨。霁。不吉。

命曰“呈兆首仰足开外高内下”。以占病，不死，有外祟。系者出，有忧。求财物买臣妾马牛，相见不会。行行。来闻言不来。击盗胜。闻盗来不来。徙官居官家室见贵人不吉。岁中。民疾疫有兵。请谒追亡人渔猎不得。闻盗遇盗。雨不雨。霁。凶。

命曰“首仰足肣身折内外相应”。以占病，病甚不死。系者久不出。求财物买臣妾马牛渔猎不得。行不行。来不来。击盗有用胜。闻盗来来。徙官不徙。居官家室不吉。岁不孰。民疾疫。岁中。有兵不至。见贵人喜。请谒追亡人不得。遇盗凶。

命曰“内格外垂”。行者不行。来者不来。病者死。系者不出。求财物不得。见人不见。大吉。

命曰“横吉内外相应自桥仰上柱足肣”。以占病，病甚不死。系久，不抵罪。求财物买臣妾马牛请谒追亡人渔猎不得。行不行。来不来。居官家室见贵人吉。徙官不徙。岁不大孰。民疾疫有兵。有兵不会。行遇盗。闻言不见。雨不雨。霁霁。大吉。

命曰“头仰足肣内外自垂”。卜忧病者甚，不死。居官不得居。行者行。来者不来。求财物不得。求人不得。吉。

命曰“横吉下有柱”。卜来者来。卜日即不至，未来。卜病者过一日毋瘳死。行者不行。求财物不得。系者出。

命曰“横吉内外自举”。以占病者，久不死。系者久不出。求财物得而少。行者不行。来者不来。见贵人见。吉。

命曰“内高外下疾轻足发”。求财物不得。行者行。病者有瘳。系者不出。来者来。见贵人不见。吉。

命曰“外格”。求财物不得。行者不行。来者不来。系者不出。不吉。病者死。求财物不得。见贵人见。吉。

命曰“内自举外来正足发”。行者行。来者来。求财物得。病者久不死。系者不出。见贵人见。吉。

此“横吉上柱外内自举足肣”。以卜有求得。病不死。系者毋伤，未出。行不行。来不来。见人不见。百事尽吉。

此“横吉上柱外内自举柱足以作”。以卜有求得。病死环起。系留毋伤，环出。行不行。来不来。见人不见。百事吉。可以举兵。

此“挺诈有外”。以卜有求不得。病不死，数起。系祸罪。闻言毋伤。行不行。来不来。

此“挺诈有内”。以卜有求不得。病不死，数起。系留祸罪无伤出。行不行。来者不来。见人不见。

此“挺诈内外自举”。以卜有求得。病不死。系毋罪。行行。来来。田贾市渔猎尽喜。

此“狐鍉”。以卜有求不得。病死，难起。系留毋罪难出。可居宅。可娶妇嫁女。行不行。来不来。见人不见。有忧不忧。

此“狐彻”。以卜有求不得。病者死。系留有抵罪。行不行。来不来。见人不见。言语定。百事尽不吉。

此“首俯足肣身节折”。以卜有求不得。病者死。系留有罪。望行者不来。行行。来不来。见人不见。

此“挺内外自垂”。以卜有求不晦。病不死，难起。系留毋罪，难出。行不行。来不来。见人不见。不吉。

此“横吉榆仰首俯”。以卜有求难得。病难起，不死。系难出，毋伤也。可居家室，以娶妇嫁女。

此“横吉上柱载正身节折内外自举”。以卜病者，卜日不死，其一日乃死。

此“横吉上柱足肣内自举外自垂”。以卜病者，卜日不死，其一日乃死。

“首俯足诈有外无内”。病者占龟未已，急死。卜轻失大，一日不死。

“首仰足肣”。以卜有求不得。以系有罪。人言语恐之毋伤。行不行。见人不见。

大论【大论：总结。】曰：外者人也，内者自我也；外者女也，内者男也。首俛者忧。大者身也，小者枝也。大法【大法：大致的方法。】，病者，足肣者生，足开者死。行者，足开至，足肣者不至。行者，足肣不行，足开行。有求，足开得，足肣者不得。系者，足肣不出，开出。其卜病也，足开而死者，内高而外下也。