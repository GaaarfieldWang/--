太史公读秦楚之际【秦楚之际：楚是指项羽所创建的西楚政权，秦楚之际指秦二世胡亥至楚霸王项羽灭亡这一历史时期。】，曰：初作难，发于陈涉；虐戾灭秦，自项氏；拨乱诛暴，平定海内，卒践【践：登。】帝祚【帝祚：帝位。】，成于汉家。五年之间，号令三嬗【嬗：变。】。自生民以来，未始有受命若斯之亟【亟：迅速。】也。


	昔虞、夏之兴，积善累功数十年，德洽百姓，摄行政事，考之于天，然后在位。汤、武之王，乃由契、后稷修仁行义十余世。不期而会孟津八百诸侯，犹以为未可。其后乃放弑。秦起襄公，章于文、缪，献、孝之后，稍以蚕食六国，百有余载，至始皇乃能并冠带之伦。以德若彼，用力如此，盖一统若斯之难也。


	秦既称帝，患兵革不休，以有诸侯也，于是无尺土之封，堕坏名城，销锋镝，锄豪桀，维万世之安。然王迹之兴，起于闾巷【闾巷：民间。】，合从讨伐，轶【轶：超过。】于三代。乡秦之禁，适足以资贤者为驱除难耳。故愤发其所为天下雄，安在“无土不王”？此乃传之所谓大圣乎？岂非天哉，岂非天哉！非大圣孰能当此受命而帝者乎？


	---表见白话文翻译----