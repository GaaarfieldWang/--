秦之先，帝颛顼之苗裔孙曰女脩。女脩织，玄鸟【玄鸟：《殷本纪》引述《诗经》中“天命玄鸟”的殷人起源传说，秦人起源也有类似传说，综合文献资料和甘肃清水李崖遗址等地的最新考古发现来推测，秦人可能源于一支西迁的东夷民族。】陨卵，女脩吞之，生子大业。大业取少典之子，曰女华。女华生大费，与禹平水土。已成，帝锡【锡：赐。】玄圭。禹受曰：“非予能成，亦大费为辅。”帝舜曰：“咨尔费，赞禹功，其赐尔皂游【游：旌旗的旒苏，代指旌旗。】。尔后嗣将大出。”乃妻之姚姓之玉女。大费拜受，佐舜调驯鸟兽，鸟兽多驯服，是为柏翳【柏翳：也作“伯益”。】。舜赐姓嬴氏。

	大费生子二人：一曰大廉，实鸟俗氏；二曰若木，实费氏。其【其：指继承费氏的若木。】玄孙曰费昌，子孙或在中国，或在夷狄。费昌当夏桀之时，去夏归商，为汤御，以败桀于鸣条。大廉玄孙曰孟戏、中衍，鸟身人言。帝太戊【帝太戊：即商中宗。】闻而卜之使御，吉，遂致使御而妻之。自太戊以下，中衍之后，遂世有功，以佐殷国，故嬴姓多显，遂为诸侯。

	其玄孙曰中潏，在西戎，保西垂【垂：边疆。】。生蜚廉。蜚廉生恶来。恶来有力，蜚廉善走，父子俱以材力事殷纣。周武王之伐纣，并杀恶来。是时蜚廉为纣石【石：应作“使”，出使。】北方，还，无所报，为坛霍太山而报，得石棺，铭曰“帝令处父【处父：蜚廉的字。】不与殷乱，赐尔石棺以华氏【华氏：光大氏族。】”。死，遂葬于霍太山。蜚廉复曰季胜。季胜生孟增。孟增幸于周成王，是为宅皋狼。皋狼生衡父，衡父生造父。造父以善御【御：驾车。】幸于周缪王【周缪王：即周穆王。】，得骥、温骊、骅駵、騄耳之驷，西巡狩，乐而忘归。徐偃王作乱，造父为缪王御，长驱归周，一日千里以救乱。缪王以赵城封造父，造父族由此为赵氏。自蜚廉生季胜已下五世至造父，别居赵。赵衰其后也。恶来革者，蜚廉子也，蚤死。曰女防。女防生旁皋，旁皋生太几，太几生大骆，大骆生非子。以造父之宠，皆蒙赵城，姓赵氏【姓赵氏：《秦始皇本纪》称秦始皇生于赵国邯郸，“及生，名，姓赵氏”，使人误认为其以出生地为氏。据《秦本纪》可知，秦国公族为赵氏，始于造父，并非只有秦始皇一人以赵为氏。】。

	非子居犬丘，好马及畜，善养息之。犬丘人言之周孝王，孝王召使主马于汧渭之间，马大蕃息【蕃息：繁衍。】。孝王欲以为大骆适【适：通“嫡”。】嗣。申侯之女为大骆妻，生子成为适。申侯乃言孝王曰：“昔我先郦山之女，为戎胥轩妻，生中潏，以亲故归周，保西垂，西垂以其故和睦。今我复与大骆妻，生适子成。申骆重婚【重婚：两次联姻。】，西戎皆服，所以为王。王其图之。”于是孝王曰：“昔伯翳为舜主畜，畜多息，故有土，赐姓嬴。今其后世亦为朕息马，朕其分土为附庸【附庸：附属于大国的小国，等级低于诸侯。】。”邑之秦，使复续嬴氏祀，号曰秦嬴。亦不废申侯之女子为骆适者，以和西戎。

	秦嬴生秦侯。秦侯立十年，卒。生公伯。公伯立三年，卒。生秦仲。

	秦仲立三年，周厉王无道，诸侯或叛之。西戎反王室，灭犬丘大骆之族。周宣王即位，乃以秦仲为大夫，诛西戎。西戎杀秦仲。秦仲立二十三年，死于戎。有子五人，其长者曰庄公。周宣王乃召庄公昆弟五人，与兵七千人，使伐西戎，破之。于是复予秦仲后，及其先大骆地犬丘并有之，为西垂大夫。

	庄公居其故西犬丘，生子三人，其长男世父。世父曰：“戎杀我大父仲，我非杀戎王则不敢入邑。”遂将击戎，让其弟襄公。襄公为太子。庄公立四十四年，卒，太子襄公代立。襄公元年，以女弟【女弟：妹妹。】缪嬴为丰王妻。襄公二年，戎围犬丘，世父击之，为戎人所虏。岁余，复归世父。七年春，周幽王用褒姒废太子，立褒姒子为适，数欺诸侯，诸侯叛之。西戎犬戎与申侯伐周，杀幽王郦山下。而秦襄公将兵救周，战甚力，有功。周避犬戎难，东徙雒邑，襄公以兵送周平王。平王封襄公为诸侯，赐之岐以西之地，曰：“戎无道，侵夺我岐、丰之地，秦能攻逐戎，即有其地。”与誓，封爵之。襄公于是始国，与诸侯通使聘享之礼，乃用駵驹、黄牛、羝羊各三，祠上帝西畤。十二年，伐戎而至岐，卒。生文公。

	文公元年，居西垂宫。三年，文公以兵七百人东猎。四年，至汧渭之会，曰：“昔周邑我先秦嬴于此，后卒获为诸侯。”乃卜居之，占曰吉，即营邑之。十年，初为鄜畤，用三牢【三牢：祭祀或宴饮时牛、羊、猪齐备称三牢，又称太牢。羊、猪各一，称少牢，用于级别低于太牢的祭祀。牢，圈养牲畜的栏，代指祭祀用的牺牲。】。十三年，初有史以纪事，民多化者。十六年，文公以兵伐戎，戎败走。于是文公遂收周余民有之，地至岐，岐以东献之周。十九年，得陈宝。二十年，法初有三族之罪。二十七年，伐南山大梓，丰大特。四十八年，文公太子卒，赐谥为竫【竫：也作“静”。】公。竫公之长子为太子，是文公孙也。五十年，文公卒，葬西山。竫公子立，是为宁【宁：应作“宪”。】公。

	宁公二年，公徙居平阳。遣兵伐荡社。三年，与亳战，亳王奔戎，遂灭荡社。四年，鲁公子翚弑【弑：臣杀君，子杀父。】其君隐公。十二年，伐荡氏，取之。宁公生十岁立，立十二年卒，葬西山。生子三人，长男武公为太子。武公弟德公，同母鲁姬子。生出子【生出子：“生”前脱“王姬”二字。王姬，周天子的女儿。出子，《十二诸侯年表》作“出公”。战国时另有秦惠公之子谥出公。】。宁公卒，大庶长弗忌、威垒、三父废太子而立出子为君。出子六年，三父等复共令人贼杀【贼杀：杀害。】出子。出子生五岁立，立六年卒。三父等乃复立故太子武公。

	武公元年，伐彭戏氏，至于华山下，居平阳封宫。三年，诛三父等而夷三族，以其杀出子也。郑高渠眯杀其君昭公。十年，伐邽、冀戎，初县【县：设立县。】之。十一年，初县杜、郑。灭小虢。

	十三年，齐人管至父、连称等杀其君襄公而立公孙无知。晋灭霍、魏、耿。齐雍廪杀无知、管至父等而立。齐、晋为强国。

	十九年，晋曲沃【曲沃：晋国旁支曲沃氏，见《晋世家》。】始为晋侯。齐桓公伯【伯：霸，诸侯盟主。】于鄄。

	二十年，武公卒，葬雍平阳。初以人从死，从死者六十六人。有子一人，名曰白，白不立，封平阳。立其弟德公。

	德公元年，初居雍城大郑宫。以牺三百牢【三百牢：一百副太牢，即牛、羊、猪各三百。】祠鄜畤。卜居雍，后子孙饮马于河。梁伯、芮伯来朝。二年，初伏，以狗御蛊。德公生三十三岁而立，立二年卒。生子三人：长子宣公，中子成公，少子穆公。长子宣公立。

	宣公元年，卫、燕伐周，出惠王，立王子颓。三年，郑伯、虢叔杀子颓而入惠王。四年，作密畤。与晋战河阳，胜之。十二年，宣公卒。生子九人，莫立，立其弟成公。

	成公元年，梁伯、芮伯来朝。齐桓公伐山戎，次于孤竹。

	成公立四年卒。子七人，莫立，立其弟缪公【缪公：即穆公。】。

	缪公任好【任好：缪公的名。】元年，自将伐茅津，胜之。四年，迎妇于晋，晋太子申生姊也。其岁，齐桓公伐楚，至邵陵。

	五年，晋献公灭虞、虢，虏虞君与其大夫百里傒，以璧马赂【赂：赠送财物。】于虞故也。既虏百里傒，以为秦缪公夫人媵于秦。百里傒亡秦走宛，楚鄙人执之。缪公闻百里傒贤，欲重赎之，恐楚人不与，乃使人谓楚曰：“吾媵臣百里傒在焉，请以五羖【羖：黑色公羊。】羊皮赎之。”楚人遂许与之。当是时，百里傒年已七十余。缪公释其囚，与语国事。谢曰：“臣亡国之臣，何足问！”缪公曰：“虞君不用子，故亡，非子罪也。”固问，语三日，缪公大说，授之国政，号曰五羖大夫。百里傒让曰：“臣不及臣友蹇叔，蹇叔贤而世莫知。臣常游困于齐而乞食铚人，蹇叔收臣。臣因而欲事齐君无知，蹇叔止臣，臣得脱齐难，遂之周。周王子颓好牛，臣以养牛干【干：求见。】之。及颓欲用臣，蹇叔止臣，臣去，得不诛。事虞君，蹇叔止臣。臣知虞君不用臣，臣诚私利禄爵，且留。再用其言，得脱，一不用，及虞君难，是以知其贤。”于是缪公使人厚币迎蹇叔，以为上大夫。

	秋，缪公自将伐晋，战于河曲。晋骊姬作乱，太子申生死新城，重耳、夷吾出奔。

	九年，齐桓公会诸侯于葵丘。

	晋献公卒。立骊姬子傒齐，其臣里克杀傒齐。荀息立卓子，克又杀卓子及荀息。夷吾使人请秦，求入晋。于是缪公许之，使百里傒将兵送夷吾。夷吾谓曰：“诚得立，请割晋之河西八城与秦。”及至，已立，而使丕郑谢秦，背约不与河西城，而杀里克。丕郑闻之，恐，因与缪公谋曰：“晋人不欲夷吾，实欲重耳。今背秦约而杀里克，皆吕甥、郄芮之计也。愿君以利急召吕、郄，吕、郄至，则更入重耳便。”缪公许之，使人与丕郑归，召吕、郄。吕、郄等疑丕郑有间，乃言夷吾杀丕郑。丕郑子丕豹奔秦，说缪公曰：“晋君无道，百姓不亲，可伐也。”缪公曰：“百姓苟不便，何故能诛其大臣？能诛其大臣，此其调也。”不听，而阴用豹。

	十二年，齐、隰朋死。

	晋旱，来请粟。丕豹说缪公勿与，因其饥而伐之。缪公问公孙支，支曰：“饥【饥：指农作物歉收。】穰【穰：指丰收。】更事耳，不可不与。”问百里傒，傒曰：“夷吾得罪于君，其百姓何罪？”于是用百里傒、公孙支言，卒与之粟。以船漕【漕：通过水路运粮。】车转，自雍相望至绛。

	十四年，秦饥，请粟于晋。晋君谋之群臣。虢射曰：“因其饥伐之，可有大功。”晋君从之。十五年，兴兵将攻秦。缪公发兵，使丕豹将，自往击之。九月壬戌，与晋惠公夷吾合战于韩地。晋君弃其军，与秦争利，还【还：通“旋”，盘旋。】而马騺【騺：马难以起步。】。缪公与麾下驰追之，不能得晋君，反为晋军所围。晋击缪公，缪公伤。于是岐下食善马者三百人驰冒晋军，晋军解围，遂脱缪公而反生得晋君。初，缪公亡善马，岐下野人【野人：居住在郊野的人。】共得而食之者三百余人，吏逐得，欲法之【法之：将他们法办。】。缪公曰：“君子不以畜产害人。吾闻食善马肉不饮酒，伤人。”乃皆赐酒而赦之。三百人者闻秦击晋，皆求从，从而见缪公窘，亦皆推锋争死，以报食马之德。于是缪公虏晋君以归，令于国：“齐宿，吾将以晋君祠上帝。”周天子闻之，曰“晋我同姓”，为请晋君。夷吾姊亦为缪公夫人，夫人闻之，乃衰绖跣，曰：“妾兄弟不能相救，以辱君命。”缪公曰：“我得晋君以为功，今天子为请，夫人是忧。”乃与晋君盟，许归之，更舍上舍【上舍：上等房舍。】，而馈之七牢。十一月，归晋君夷吾，夷吾献其河西地，使太子圉为质于秦。秦妻子圉以宗女。是时秦地东至河。

	十八年，齐桓公卒。

	二十年，秦灭梁、芮。

	二十二年，晋公子圉闻晋君病，曰：“梁，我母家也，而秦灭之。我兄弟多，即君百岁后，秦必留我，而晋轻，亦更立他子。”子圉乃亡归晋。二十三年，晋惠公卒，子圉立为君。秦怨圉亡去，乃迎晋公子重耳于楚，而妻以故子圉妻。重耳初谢，后乃受。缪公益礼厚遇之。二十四年春，秦使人告晋大臣，欲入重耳。晋许之，于是使人送重耳。二月，重耳立为晋君，是为文公。文公使人杀子圉。子圉是为怀公。

	其秋，周襄王弟带以翟伐王，王出居郑。二十五年，周王使人告难于晋、秦。秦缪公将兵助晋文公入襄王，杀王弟带。二十八年，晋文公败楚于城濮。三十年，缪公助晋文公围郑。郑使人言缪公曰：“亡郑厚晋，于晋而得矣，而秦未有利。晋之强，秦之忧也。”缪公乃罢兵归。晋亦罢。三十二年冬，晋文公卒。

	郑人有卖郑于秦曰：“我主其城门，郑可袭也。”缪公问蹇叔、百里傒，对曰：“径【径：穿行。】数国千里而袭人，希有得利者。且人卖郑，庸知我国人不有以我情告郑者乎？不可。”缪公曰：“子不知也，吾已决矣。”遂发兵，使百里傒子孟明视、蹇叔子西乞术及白乙丙将兵。行日，百里傒、蹇叔二人哭之。缪公闻，怒曰：“孤【孤：先秦帝王、诸侯常用的自称之一。《老子》说：“人之所恶，惟孤寡不谷，而王公以为称。”孤，指年幼丧父之人，王公多为丧父后继位，所以自称“孤”。寡人，指寡德之人。不谷，指不善之人。都是自谦之辞。】发兵而子沮【沮：败坏士气。】哭吾军，何也？”二老曰：“臣非敢沮君军。军行，臣子与往；臣老，迟还恐不相见，故哭耳。”二老退，谓其子曰：“汝军即败，必于殽【殽：指崤山。】厄矣。”三十三年春，秦兵遂东，更【更：经过。】晋地，过周北门。周王孙满曰：“秦师无礼，不败何待？”兵至滑，郑贩卖贾人弦高，持十二牛将卖之周，见秦兵，恐死虏，因献其牛，曰：“闻大国将诛郑，郑君谨修守御备，使臣以牛十二劳军士。”秦三将军相谓曰：“将袭郑，郑今已觉之，往无及已。”灭滑。滑，晋之边邑也。

	当是时，晋文公丧尚未葬。太子襄公怒曰：“秦侮我孤，因丧破我滑。”遂墨衰绖【墨衰绖：把丧服染成黑色。军中不宜穿丧服，不穿丧服又违背孝道，所以把丧服染成黑色，是一种变通的做法。】，发兵遮秦兵于殽，击之，大破秦军，无一人得脱者。虏秦三将以归。文公夫人【文公夫人：晋襄公嫡母，并非生母。】，秦女也，为秦三囚将请曰：“缪公【缪公：“缪”是秦君任好死后的谥号，此处称“缪公”是后世史官的追述。从下文可知，此处应称“我君”。】之怨此三人入于骨髓，愿令此三人归，令我君得自快烹之。”晋君许之，归秦三将。三将至，缪公素服郊迎，向三人哭曰：“孤以不用百里傒、蹇叔言以辱三子，三子何罪乎？子其悉心雪耻，毋怠。”遂复三人官秩【官秩：官职和俸禄。】如故，愈益厚之。

	三十四年，楚太子商臣【商臣：即楚穆王。】弑其父成王代立。缪公于是复使孟明视等将兵伐晋，战于彭衙。秦不利，引兵归。

	戎王使由余于秦。由余，其先晋人也，亡入戎，能晋言。闻缪公贤，故使由余观秦。秦缪公示以宫室、积聚。由余曰：“使鬼为之，则劳神矣；使人为之，亦苦民矣。”缪公怪之，问曰：“中国以诗书、礼乐、法度为政，然尚时乱，今戎夷无此，何以为治，不亦难乎？”由余笑曰：“此乃中国所以乱也。夫自上圣黄帝作为礼乐、法度，身以先之，仅以小治。及其后世，日以骄淫。阻法度之威，以责督【责督：责罚监督。】于下，下罢极则以仁义怨望于上，上下交争怨而相篡弑，至于灭宗，皆以此类也。夫戎夷不然。上含淳德以遇其下，下怀忠信以事其上，一国之政犹一身之治，不知所以治，此真圣人之治也。”于是缪公退而问内史廖曰：“孤闻邻国有圣人，敌国之忧也。今由余贤，寡人之害，将奈之何？”内史廖曰：“戎王处辟匿，未闻中国之声。君试遗其女乐，以夺其志；为由余请，以疏其间；留而莫遣，以失其期。戎王怪之，必疑由余。君臣有间，乃可虏也。且戎王好乐，必怠于政。”缪公曰：“善。”因与由余曲席【曲席：坐席相连，指不分上下。】而坐，传器而食，问其地形与其兵势尽察【察：同“察”，详细了解。】，而后令内史廖以女乐二八【二八：十六。】遗戎王。戎王受而说之，终年不还。于是秦乃归由余。由余数谏不听，缪公又数使人间要由余，由余遂去降秦。缪公以客礼礼之，问伐戎之形。

	三十六年，缪公复益厚孟明等，使将兵伐晋，渡河焚船，大败晋人，取王官及鄗，以报殽之役。晋人皆城守不敢出。于是缪公乃自茅津渡河，封殽中尸，为发丧，哭之三日。乃誓于军曰：“嗟，士卒！听无哗，余誓告汝。古之人谋黄发番番【黄发番番：指老人。番，通“皤”，白色。】，则无所过。”以申思不用蹇叔、百里傒之谋，故作此誓，令后世以记余过。君子闻之，皆为垂涕，曰：“嗟乎！秦缪公之与人周也，卒得孟明之庆。”

	三十七年，秦用由余谋伐戎王，益国十二，开地千里，遂霸西戎。天子使召公过贺缪公以金鼓【金鼓：用金属制成的钲，因其外形像鼓，故得名金鼓。】。

	三十九年，缪公卒，葬雍。从死者百七十七人，秦之良臣氏三人名曰奄息、仲行、针虎，亦在从死之中。秦人哀【哀：同情。】之，为作歌《黄鸟》之诗。君子曰：“秦缪公广地益国，东服强晋，西霸戎夷，然不为诸侯盟主，亦宜哉！死而弃民，收其良臣而从死。且先王崩，尚犹遗德垂法，况夺之善人良臣百姓所哀者乎？是以知秦不能复东征也。”缪公子四十人，其太子［生僻字］代立，是为康公。

	康公元年，往岁缪公之卒，晋襄公亦卒，襄公之弟名雍，秦出也，在秦。晋赵盾欲立之，使随会来迎雍，秦以兵送至令狐。晋立襄公子【襄公子：名夷皋，即晋灵公。】而反击秦师，秦师败，随会来奔。二年，秦伐晋，取武城，报令狐之役。四年，晋伐秦，取少梁。六年，秦伐晋，取羁马。战于河曲，大败晋军。晋人患【患：忧虑。】随会在秦为乱，乃使魏雠余详【详：通“佯”，假装。】反，合谋会，诈而得会，会遂归晋。康公立十二年卒，子共公立。

	共公二年，晋赵穿弑其君灵公。三年，楚庄王强，北兵至雒，问周鼎【问周鼎：楚庄王问王孙满九鼎的大小和轻重，表明其取代周王室号令天下的野心，此时详见《周本纪》《楚世家》和《左传·宣公三年》。周鼎，相传大禹铸九鼎，象征九州，传至周朝，为王权的象征。】。共公立五年卒，子桓公立。

	桓公三年，晋败我一将。十年，楚庄王服郑，北败晋兵于河上。当是之时，楚霸，为会盟合诸侯。二十四年，晋厉公初立，与秦桓公夹河而盟。归而秦倍盟，与翟合谋击晋。二十六年，晋率诸侯伐秦，秦军败走，追至泾而还。桓公立二十七年卒，子景公立。

	景公四年，晋栾书弑其君厉公。十五年，救郑，败晋兵于栎。是时晋悼公为盟主。十八年，晋悼公强，数会诸侯，率以伐秦，败秦军。秦军走，晋兵追之，遂渡泾，至棫林而还。二十七年，景公如晋，与平公盟，已而背之。三十六年，楚公子围弑其君而自立，是为灵王。景公母弟后子针有宠，景公母弟富，或谮【谮：说坏话。】之，恐诛，乃奔晋，车重千乘。晋平公曰：“后子富如此，何以自亡？”对曰：“秦公无道，畏诛，欲待其后世乃归。”三十九年，楚灵王强，会诸侯于申，为盟主，杀齐庆封。景公立四十年卒，子哀公立。后子复来归秦。

	哀公八年，楚公子弃疾弑灵王而自立，是为平王。十一年，楚平王来求秦女为太子建妻。至国，女好而自娶之。十五年，楚平王欲诛建，建亡。伍子胥奔吴。晋公室卑而六卿强，欲内相攻，是以久秦晋不相攻。三十一年，吴王阖闾与伍子胥伐楚，楚王【楚王：指楚昭王。】亡奔随，吴遂入郢。楚大夫申包胥来告急，七日不食，日夜哭泣。于是秦乃发五百乘救楚，败吴师。吴师归，楚昭王乃得复入郢。哀公立三十六年卒。太子夷公，夷公蚤死，不得立，立夷公子，是为惠公。

	惠公元年，孔子行鲁相事。五年，晋卿中行、范氏反晋，晋使智氏、赵简子攻之，范、中行氏亡奔齐。惠公立十年卒，子悼公立。

	悼公二年，齐臣田乞弑其君孺子，立其兄阳生，是为悼公。六年，吴败齐师。齐人弑悼公，立其子简公。九年，晋定公与吴王夫差盟，争长于黄池，卒先吴。吴强，陵中国。十二年，齐田常【田常：本名恒，《史记》避汉文帝刘恒讳改其名为常。】弑简公，立其弟平公，常相之。十三年，楚灭陈。秦悼公立十四年卒，子厉共公立。孔子以悼公十二年卒。

	厉共公二年，蜀人来赂。十六年，堑【堑：防御用的壕沟。这里作动词。】河旁。以兵二万伐大荔，取其王城。二十一年，初县频阳。晋取武成。二十四年，晋乱，杀智伯，分其国与赵、韩、魏。二十五年，智开与邑人来奔。三十三年，伐义渠，虏其王。三十四年，日食。厉共公卒，子躁公立。

	躁公二年，南郑反。十三年，义渠来伐，至渭南。十四年，躁公卒，立其弟怀公。

	怀公四年，庶长晁与大臣围怀公，怀公自杀。怀公太子曰昭子，蚤死，大臣乃立太子昭子之子，是为灵公。灵公，怀公孙也。

	灵公六年，晋城少梁，秦击之。十三年【十三年：秦灵公共在位十年。】，城籍姑。灵公卒，子献公不得立，立灵公季父悼子，是为简公。简公，昭子之弟而怀公子也。

	简公六年，令吏初带剑。堑洛。城重泉。十六年【十六年：秦简公共在位十五年。】，卒，子惠公立。

	惠公十二年，子出子生。十三年，伐蜀，取南郑。惠公卒，出子立。

	出子二年，庶长改迎灵公之子献公于河西而立之。杀出子及其母，沉之渊旁。秦以往者数易君，君臣乖乱【乖乱：变乱，混乱。】，故晋复强，夺秦河西地。

	献公元年，止从死。二年，城栎阳。四年正月庚寅，孝公生。十一年，周太史儋见献公曰：“周故与秦国合而别，别五百岁复合，合十七岁而霸王出。”十六年，桃冬花。十八年，雨金栎阳。二十一年，与晋【晋：指魏国，下同。】战于石门，斩首六万，天子贺以黼黻【黼黻：绣有华美花纹的礼服。】。二十三年，与魏晋战少梁，虏其将公孙痤。二十四年，献公卒【献公卒：按《六国年表》，秦献公死于少梁之战当年。先秦有新君继位当年改元和逾年改元两种方法，且因诸侯混战而无定制，故《史记》关于战国时期的纪年多有谬误和矛盾之处。】，子孝公立，年已二十一岁矣。

	孝公元年，河山【河山：黄河和崤山。】以东强国六，与齐威、楚宣、魏惠、燕悼【燕悼：又称燕文侯。】、韩哀、赵成侯并。淮泗之间小国十余。楚、魏与秦接界。魏筑长城，自郑滨洛以北，有上郡。楚自汉中南有巴、黔中。周室微，诸侯力政，争相并。秦僻在雍州，不与中国诸侯之会盟，夷翟遇之。孝公于是布惠，振孤寡，招战士，明功赏。下令国中曰：“昔我缪公自岐雍之间，修德行武，东平晋乱，以河为界，西霸戎翟，广地千里，天子致伯，诸侯毕贺，为后世开业，甚光美。会往者厉、躁、简公、出子之不宁，国家内忧，未遑外事，三晋【三晋：指赵、魏、韩三国。】攻夺我先君河西地，诸侯卑秦，丑莫大焉。献公即位，镇抚边境，徙治栎阳，且欲东伐，复缪公之故地，修缪公之政令。寡人思念先君之意，常痛于心。宾客群臣有能出奇计强秦【强秦：使秦强盛。】者，吾且尊官【尊官：提升他的官职。】，与之分土。”于是乃出兵东围陕城，西斩戎之獂王。

	卫鞅闻是令下，西入秦，因景监求见孝公。

	二年，天子致胙。

	三年，卫鞅说孝公变法修刑，内务耕稼，外劝战死【劝战死：主要指二十等军功爵制度。新法规定，士兵斩获敌人首级，可以得到爵位，无军功者不得继承官爵。二十等爵是：一公士，二上造，三簪袅，四不更，五大夫，六官大夫，七公大夫，八公乘，九五大夫，十左庶长，十一右庶长，十二左更，十三中更，十四右更，十五少良造，十六大良造，十七驷车庶长，十八大庶长，十九关内侯，二十彻侯。】之赏罚，孝公善之。甘龙、杜挚等弗然，相与争之。卒用鞅法，百姓苦之；居三年，百姓便之。乃拜鞅为左庶长。其事在《商君》语中。

	七年，与魏惠王会杜平。八年，与魏战元里，有功。十年，卫鞅为大良造，将兵围魏安邑，降之。

	十二年，作为咸阳，筑冀阙【冀阙：宫门外的观楼。】，秦徙都之。并诸小乡聚，集为大县，县一令，四十一县。为田开阡陌【阡陌：纵横交错的田界。】。东地渡洛。十四年，初为赋。

	十九年，天子致伯。二十年，诸侯毕贺。秦使公子少官率师会诸侯逢泽，朝天子。

	二十一年，齐败魏马陵。

	二十二年，卫鞅击魏，虏魏公子卬。封鞅为列侯，号商君。

	二十四年，与晋战雁门，虏其将魏错。

	孝公卒，子惠文君立。是岁，诛卫鞅。鞅之初为秦施法，法不行，太子犯禁。鞅曰：“法之不行，自于贵戚。君必欲行法，先于太子。太子不可黥【黥：在犯人脸上刺字的刑罚。】，黥其傅师。”于是法大用，秦人治。及孝公卒，太子立，宗室多怨鞅，鞅亡，因以为反，而卒车裂以徇【徇：示众。】秦国。

	惠文君元年，楚、韩、赵、蜀人来朝。二年，天子贺。三年，王冠【冠：男子成人礼，在二十岁左右举行。】。四年，天子致文武胙。齐、魏为王。

	五年，阴晋人犀首【犀首：指魏国人公孙衍。】为大良造。六年，魏纳阴晋，阴晋更名宁秦。七年，公子卬与魏战，虏其将龙贾，斩首八万。八年，魏纳河西地。九年，渡河，取汾阴、皮氏。与魏王会应。围焦，降之。十年，张仪相秦。魏纳上郡十五县。十一年，县义渠【县义渠：秦昭襄王三十五年（前272年），秦国灭义渠，而此时不可能在义渠设县。】。归魏焦、曲沃。义渠君为臣。更名少梁曰夏阳。十二年，初腊【腊：腊祭，即冬至后第三个戌日祭祀众神。】。十三年四月戊午，魏君为王【魏君为王：此条记载有明确的年月日，次年又改元，可知此处应为“秦君为王”。魏君称王在秦惠文君四年，并非十三年。】，韩亦为王。使张仪伐取陕，出其人与魏。

	十四年，更为元年。二年，张仪与齐、楚大臣会啮桑。三年，韩、魏太子来朝。张仪相魏。五年，王游至北河。七年，乐池相秦。韩、赵、魏、燕、齐帅匈奴共攻秦。秦使庶长疾【庶长疾：即樗里疾，庶长是其官爵。】与战修鱼，虏其将申差，败赵公子渴、韩太子奂，斩首八万二千。八年，张仪复相秦。九年，司马错伐蜀，灭之。伐取赵中都、西阳。十年，韩太子苍来质。伐取韩石章。伐败赵将泥。伐取义渠二十五城。十一年，樗里疾攻魏焦，降之。败韩岸门，斩首万，其将犀首走。公子通封于蜀。燕君让其臣子之。十二年，王与梁王会临晋。庶长疾攻赵，虏赵将庄。张仪相楚。十三年，庶长章【庶长章：即魏章。】击楚于丹阳，虏其将屈匄，斩首八万；又攻楚汉中，取地六百里，置汉中郡。楚围雍氏，秦使庶长疾助韩而东攻齐，到满助魏攻燕。十四年，伐楚，取召陵。丹、犁臣。蜀相壮【蜀相壮：陈壮，又名庄。】杀蜀侯来降。

	惠王卒，子武王立。韩、魏、齐、楚、越皆宾从【宾从：服从，归顺。】。

	武王元年，与魏惠王会临晋。诛蜀相壮。张仪、魏章皆东出之魏。伐义渠、丹、犁。二年，初置丞相，樗里疾、甘茂为左、右丞相。张仪死于魏。三年，与韩襄王会临晋外。南公揭卒，樗里疾相韩。武王谓甘茂曰：“寡人欲容车【容车：送葬时运载死者衣冠、画像的车。】通三川，窥周室，死不恨【恨：遗憾。】矣。”其秋，使甘茂、庶长封伐宜阳。四年，拔宜阳，斩首六万。涉河，城武遂。魏太子来朝。武王有力好戏，力士任鄙、乌获、孟说皆至大官。王与孟说举鼎，绝膑。八月，武王死。族【族：灭族。】孟说。武王取魏女为后，无子。立异母弟，是为昭襄王。昭襄母楚人，姓芈氏，号宣太后。武王死时，昭襄王为质于燕，燕人送归，得立。

	昭襄王元年，严君疾【严君疾：即樗里疾，封严君。】为相。甘茂出之魏。二年，彗星见。庶长壮与大臣、诸侯、公子为逆，皆诛，及惠文后皆不得良死。悼武王后出归魏。三年，王冠。与楚王会黄棘，与楚上庸。四年，取蒲坂。彗星见。五年，魏王来朝应亭，复与魏蒲坂。六年，蜀侯辉反，司马错定蜀。庶长奂伐楚，斩首二万。泾阳君质于齐。日食，昼晦。七年，拔新城。樗里子卒。八年，使将军芈戎攻楚，取新市。齐使章子，魏使公孙喜，韩使暴鸢，共攻楚方城，取唐眛。赵破中山，其君亡，竟死齐。魏公子劲、韩公为诸侯【诸侯：这里指封君，战国封君制度是春秋时期分封卿大夫的延续。秦国二十等军功爵，最高者为彻侯，汉武帝以后改称列侯，当时诸侯国内部分封制度与此大体相近，封号为某侯、某君、某公。】。九年，孟尝君薛文【薛文：孟尝君为齐国田氏，封薛公，又称薛氏。】来相秦。奂攻楚，取八城，杀其将景快。十年，楚怀王入朝秦，秦留之。薛文以金受免。楼缓为丞相。十一年，齐、韩、魏、赵、宋、中山五国【五国：应为“六国”。】共攻秦，至盐氏而还。秦与韩、魏河北及封陵以和。彗星见。楚怀王走之赵，赵不受，还之秦，即死，归葬。十二年，楼缓免，穰侯魏冉为相。予楚粟五万石。

	十三年，向寿伐韩，取武始。左更白起攻新城。五大夫礼出亡奔魏。任鄙为汉中守。十四年，左更白起攻韩、魏于伊阙，斩首二十四万，虏公孙喜，拔五城。十五年，大良造白起攻魏，取垣，复予之。攻楚，取宛。十六年，左更错取轵及邓。冉免，封公子巿宛，公子悝邓，魏冉陶，为诸侯。十七年，城阳君入朝，及东周君来朝。秦以垣为蒲坂、皮氏。王之宜阳。十八年，错攻垣、河雍，决桥取之。十九年，王为西帝，齐为东帝，皆复去之。吕礼来自归。齐破宋，宋王在魏，死温。任鄙卒。二十年，王之汉中，又之上郡、北河。二十一年，错攻魏河内。魏献安邑，秦出其人，募徙河东赐爵，赦罪人迁之。泾阳君封宛。二十二年，蒙武伐齐。河东为九县。与楚王会宛，与赵王会中阳。

	二十三年，尉斯离与三晋、燕伐齐，破之济西。王与魏王会宜阳，与韩王会新城。二十四年，与楚王会鄢，又会穰。秦取魏安城，至大梁，燕、赵救之，秦军去。魏冉免相。二十五年，拔赵二城。与韩王会新城，与魏王会新明邑。二十六年，赦罪人迁之穰。侯冉复相。二十七年，错攻楚。赦罪人迁之南阳。白起攻赵，取代光狼城。又使司马错发陇西，因蜀攻楚黔中，拔之。二十八年，大良造白起攻楚，取鄢、邓，赦罪人迁之。二十九年，大良造白起攻楚，取郢为南郡，楚王走。周君【周君：不知是西周君还是东周君。】来。王与楚王会襄陵。白起为武安君。三十年，蜀守若伐楚，取巫郡，及江南为黔中郡。三十一年，白起伐魏，取两城。楚人反我江南。三十二年，相穰侯攻魏，至大梁，破暴鸢，斩首四万，鸢走，魏入三县请和。三十三年，客卿胡阳攻魏卷、蔡阳、长社，取之。击芒卯华阳，破之，斩首十五万。魏入南阳以和。三十四年，秦与魏、韩上庸地为一郡【秦与魏、韩上庸地为一郡：此句语意不通，历史学家杨宽认为，“秦把所占韩、魏的南阳和楚的上庸地合建为郡”。】，南阳免臣【免臣：免罪的奴隶。】迁居之。三十五年，佐韩、魏、楚伐燕。初置南阳郡。三十六年，客卿灶攻齐，取刚、寿，予穰侯。三十八年，中更胡阳攻赵阏与，不能取。

	四十年，悼太子死魏，归葬芷阳。四十一年夏，攻魏，取邢丘、怀。四十二年，安国君为太子。十月，宣太后薨，葬芷阳郦山。九月，穰侯出之陶。四十三年，武安君白起攻韩，拔九城，斩首五万。四十四年，攻韩南阳，取之。四十五年，五大夫贲攻韩，取十城。叶阳君悝出之国【之国：前往封地。公子悝的封地在邓县。】，未至而死。四十七年，秦攻韩上党，上党降赵，秦因攻赵，赵发兵击秦，相距。秦使武安君白起击，大破赵于长平，四十余万尽杀之。四十八年十月【四十八年十月：此处时间有误。昭襄王四十八年以十月开始，其后有正月，又有十月，四十九年则以正月开始。秦始皇以十月为岁首，而昭襄王时仍以正月为岁首，可能致使后世修史时产生错误，《史记》则如实抄录。】，韩献垣雍。秦军分为三军【秦军分为三军：《白起王翦列传》记载“秦分军为二”，分别由王龁、司马梗率领。可知另有一军由白起带领返回秦国。】。武安君归。王龁将伐赵武安、皮牢，拔之。司马梗北定太原，尽有韩上党。正月，兵罢，复守上党。其十月，五大夫陵攻赵邯郸。四十九年正月，益发卒佐陵。陵战不善，免。王龁代将。其十月，将军张唐攻魏，为蔡尉捐【捐：弃，丢失。】弗守，还斩之。五十年十月，武安君白起有罪，为士伍【士伍：士兵。】，迁阴密。张唐攻郑【郑：郑为韩国都城，此处应为“邺”。】，拔之。十二月，益发卒军汾城旁。武安君白起有罪，死。龁攻邯郸，不拔，去，还奔汾军二月余。攻晋军，斩首六千，晋、楚流死河二万人。攻汾城，即从唐拔宁新中，宁新中更名安阳。初作河桥。
五十一年，将军摎攻韩，取阳城、负黍，斩首四万。攻赵，取二十余县，首虏【首虏：敌人的首级。】九万。西周君背秦，与诸侯约从，将天下锐兵出伊阙攻秦，令秦毋得通阳城。于是秦使将军摎攻西周。西周君走来自归，顿首受罪，尽献其邑三十六城，口三万。秦王受献，归其君于周。五十二年，周民东亡，其器九鼎入秦。周初亡【周初亡：此时东周国尚存。】。

	五十三年，天下来宾。魏后，秦使摎伐魏，取吴城。韩王入朝，魏委国听令。五十四年，王郊见上帝于雍。五十六年秋，昭襄王卒，子孝文王立。尊唐八子【八子：嫔妃的封号。】为唐太后，而合其葬于先王。韩王衰绖入吊祠【吊祠：吊唁祭祀。】，诸侯皆使其将相来吊祠，视丧事。

	孝文王元年，赦罪人，修先王功臣，褒厚亲戚，弛苑囿。孝文王除丧，十月己亥即位，三日辛丑卒，子庄襄王立。

	庄襄王元年，大赦罪人，修先王功臣，施德厚骨肉【骨肉：指至亲。】而布惠于民。东周君与诸侯谋秦，秦使相国吕不韦诛之，尽入其国。秦不绝其祀，以阳人地赐周君，奉其祭祀。使蒙骜伐韩，韩献成皋、巩。秦界至大梁，初置三川郡。二年，使蒙骜攻赵，定太原。三年，蒙骜攻魏高都、汲，拔之。攻赵榆次、新城、狼孟，取三十七城。四月，日食。王龁攻上党。初置太原郡。魏将无忌【无忌：即信陵君。】率五国兵击秦，秦却于河外。蒙骜败，解而去。五月丙午，庄襄王卒，子政立，是为秦始皇帝。

	秦王政立二十六年，初并天下为三十六郡，号为始皇帝。始皇帝五十一年【五十一年：指五十一岁。】而崩，子胡亥立，是为二世皇帝。三年，诸侯并起叛秦，赵高杀二世，立子婴。子婴立月余，诸侯诛之，遂灭秦。其语在《始皇本纪》中。
太史公曰：秦之先为嬴姓。其后分封，以国为姓【以国为姓：应为“以国为氏”。徐、江、黄、秦、赵等都是嬴姓国，而氏是姓的分支，所以上述诸侯国同姓而不同氏。秦汉时，姓、氏合一，很多人混淆了二者的概念，南宋史学家郑樵在《通志·氏族略》中说：“虽子长（司马迁）、知几（刘知几）二良史犹昧于此。”】，有徐氏、郯氏、莒氏、终黎氏、运奄氏、菟裘氏、将梁氏、黄氏、江氏、修鱼氏、白冥氏、蜚廉氏、秦氏。然秦以其先造父封赵城，为赵氏。