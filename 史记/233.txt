司马相如者，蜀郡成都人也，字长卿。少时好读书，学击剑，故其亲名之曰犬子。相如既学，慕蔺相如之为人，更名相如。以赀为郎【以赀为郎：缴纳一定的财物而获得郎官的职位。赀，同“资”。】，事孝景帝，为武骑常侍，非其好也。会景帝不好辞赋，是时梁孝王来朝，从游说之士齐人邹阳、淮阴枚乘、吴庄忌夫子之徒，相如见而说之，因病免，客游梁。梁孝王令与诸生同舍，相如得与诸生游士居数岁，乃着《子虚之赋》。

会梁孝王卒，相如归，而家贫，无以自业。素与临邛令王吉相善，吉曰：“长卿久宦游不遂【遂：达，此处指仕途显贵。】，而【而：通“尔”，你。】来过我。”于是相如往，舍都亭。临邛令缪为恭敬，日往朝相如。相如初尚见之，后称病，使从者谢吉，吉愈益谨肃。临邛中多富人，而卓王孙家僮【僮：奴仆。】八百人，程郑亦数百人，二人乃相谓曰：“令有贵客，为具【为具：备办酒席。】召之。”并召令。令既至，卓氏客以百数。至日中，谒【谒：请。】司马长卿，长卿谢病【谢病：以病推辞。】不能往，临邛令不敢尝食，自往迎相如。相如不得已，强【强：勉强。】往，一坐尽倾【一坐尽倾：在座的客人都惊羡司马相如的风采。】。酒酣，临邛令前奏琴曰：“窃闻长卿好之，愿以自娱。”相如辞谢，为鼓一再行【鼓：弹奏。一再行：一两支曲子。再，第二。行，指乐曲。】。是时卓王孙有女文君新寡，好音，故相如缪【缪：通“谬”，佯装。】与令相重，而以琴心挑之。相如之临邛，从车骑，雍容闲雅甚都；及饮卓氏，弄琴，文君窃从户窥之，心悦而好之，恐不得当也。既罢，相如乃使人重赐文君侍者通殷勤。文君夜亡奔相如，相如乃与驰归成都。家居徒四壁立。卓王孙大怒曰：“女至不材，我不忍杀，不分一钱也。”人或谓王孙，王孙终不听。文君久之不乐，曰：“长卿第俱如临邛，从昆弟假贷犹足为生，何至自苦如此！”相如与俱之临邛，尽卖其车骑，买一酒舍酤酒，而令文君当炉。相如身自着犊鼻裈【犊鼻裈：形似牛犊之鼻的围裙，或说是形如牛犊之鼻的短裤。】，与保庸【保庸：雇工。】杂作，涤器于市中。卓王孙闻而耻之，为杜门不出。昆弟诸公更谓王孙曰：“有一男两女，所不足者非财也。今文君已失身于司马长卿，长卿故倦游，虽贫，其人材足依也，且又令客，独奈何相辱如此！”卓王孙不得已，分予文君僮百人，钱百万，及其嫁时衣被财物。文君乃与相如归成都，买田宅，为富人。

居久之，蜀人杨得意为狗监【狗监：官名。负责皇室的猎犬。】，侍上。上读《子虚赋》而善之，曰：“朕独不得与此人同时哉！”得意曰：“臣邑人司马相如自言为此赋。”上惊，乃召问相如。相如曰：“有是。然此乃诸侯之事，未足观也。请为天子游猎赋，赋成奏之。”上许，令尚书给笔札。相如以“子虚”，虚言也【“子虚”，虚言也：“子虚”，是个虚构的人物。】，为楚称；“乌有先生”者，乌有此事也，为齐难；“无是公”者，无是人也，明天子之义。故空借此三人为辞，以推天子诸侯之苑囿【苑囿：饲养动物的圈地。】。其卒章归之于节俭，因以风谏。奏之天子，天子大说。其辞曰：

楚使子虚使于齐，齐王悉发境内之士，备车骑之众，与使者出田【出田：打猎。田，同“畋”。】。田罢，子虚过诧【诧：吹嘘，夸耀。】乌有先生，而无是公在焉。坐定，乌有先生问曰：“今日田乐乎？”子虚曰：“乐。”“获多乎？”曰：“少。”“然则何乐？”曰：“仆乐齐王之欲夸仆【仆：谦辞，我。】以车骑之众，而仆对以云梦之事也。”曰：“可得闻乎？”

子虚曰：“可。王驾车千乘，选徒万骑，田于海滨。列卒满泽，罘网【罘网：围捕野兽的网。】弥山，揜【揜：抓，捕。】兔辚【辚：原意为车轮，这里指追逐，碾压。】鹿，射麋脚【脚：拖住脚。】麟。鹜于盐浦，割鲜染轮。射中获多，矜而自功。顾谓仆曰：‘楚亦有平原广泽游猎之地饶乐若此者乎？楚王之猎何与寡人？’仆下车对曰：‘臣，楚国之鄙人也，幸得宿卫十有余年，时从出游，游于后园，览于有无，然犹未能遍睹也，又恶足以言其外泽者乎！’齐王曰：‘虽然，略以子之所闻见而言之。’”

“仆对曰：‘唯唯。臣闻楚有七泽，尝见其一，未睹其余也。臣之所见，盖特其小小者耳，名曰云梦。云梦者，方九百里，其中有山焉。其山则盘纡【盘纡：盘回曲折。】岪郁【岪郁：曲折不通。】，隆崇嵂崒【山峰高高耸起。】；岑岩参差，日月蔽亏【蔽亏：遮挡，遮蔽。】；交错纠纷，上干青云；罢池陂陁【罢池陂陁：山势倾斜而下。】，下属江河。其土则丹青赭垩【赭垩：红褐色和白色。】，雌黄【雌黄：黄色的矿物颜料。】白附【白附：石灰。】，锡碧金银，众色炫耀，照烂龙鳞。其石则赤玉玫瑰【玫瑰：一种紫色的玉石。】，琳珉琨珸【琳珉琨珸：泛指美玉。】，瑊玏【瑊玏：比玉次一等的玉石。】玄厉，瑌石武夫【瑌石武夫：泛指比玉次一等的玉石。】。其东则有蕙圃衡兰，芷若射干【芷若射干：香草名。白芷、杜若、射干。】，穹穷昌蒲，江离麋芜【江离麋芜：水生的香草。】，诸蔗【诸蔗：甘蔗。】猼且【猼且：芭蕉。】。其南则有平原广泽，登降陁靡【登降陁靡：地势广阔且高低不平。】，案衍坛曼，缘以大江，限以巫山。其高燥则生葴䔮苞荔，薛莎青薠。其卑湿则生藏莨蒹葭，东蔷雕胡【雕胡：茭白。】，莲藕菰芦【菰芦：葫芦。】，庵䕡轩芋，众物居之，不可胜图。其西则有涌泉清池，激水推移；外发芙蓉蓤华，内隐巨石白沙。其中则有神龟蛟鼍，玳瑁鳖鼋。其北则有阴林巨树，楩楠豫章，桂椒木兰，蘖离朱杨，楂梸梬栗【楂梸梬栗：四种树名。】，橘柚芬芳。其上则有赤猿蠼蝚【赤猿蠼蝚：两种猿类。】，鹓雏【鹓雏：鸾凤一类的鸟。】孔鸾，腾远射干。其下则有白虎玄豹，蟃蜒貙豻，兕象野犀，穷奇獌狿。

“‘于是乃使专诸【专诸：春秋时期著名的刺客。】之伦，手格此兽。楚王乃驾驯驳之驷，乘雕玉之舆，靡鱼须之桡旃【桡旃：曲柄的旗子。】，曳明月之珠旗，建干将【干将：古代的宝剑名。】之雄戟，左乌嗥【乌嗥：古代的良弓名。】之雕弓，右夏服【夏服：后羿用过的箭袋。】之劲箭；阳子骖乘，纤阿为御；案节未舒，即陵狡兽，辚邛邛【邛邛：一种与马很像的青色的野兽。】，蹴距虚【距虚：一种类似骡却比骡小的兽。】，轶野马而䡺騊駼【騊駼：生长在北方的良种野马。】，乘遗风【遗风：千里马名。】而射游骐；倏眒凄浰【倏眒凄浰：形容车马的迅速。】，雷动熛至，星流霆击，弓不虚发，中必决眦，洞胸达腋，绝乎心系，获若雨兽，掩草蔽地。于是楚王乃弭节裴回，翱翔容与，览乎阴林，观壮士之暴怒，与勐兽之恐惧，徼<生僻字(谷+几)>受诎，殚睹众物之变态。

“‘于是郑女【郑女：指代美女。】曼姬，被阿锡，揄纻缟，杂纤罗，垂雾縠；襞积【襞积：衣褶。】褰绉，纡徐委曲，郁桡谿谷；衯衯裶裶【衯衯裶裶：形容衣袖宽大美好。】，扬袘恤削【恤削：裁剪整齐。】，蜚纤垂髾【垂髾：古代女性衣服上形状像燕尾的装饰。】；扶舆猗靡，噏呷萃蔡，下摩兰蕙，上拂羽盖，错【错：交错，杂错。】翡翠之威蕤，缪绕【缪绕：环绕，缠绕。】玉绥；缥乎忽忽，若神仙之仿佛。

“‘于是乃相与獠于蕙圃【獠于蕙圃：指狩猎。】，媻珊勃窣上金堤【金堤：坚固的堤坝。】，揜翡翠，射鵔鸃，微矰【微矰：用来射鸟的箭。】出，纤缴施，弋白鹄，连驾鹅，双鸧下，玄鹤加。怠而后发，游于清池；浮文鹢【浮文鹢：乘坐船身上有彩色水鸟图案的船。】，扬桂枻【桂枻：桂木做成的船桨。】，张翠帷，建羽盖，罔玳瑁，钓紫贝；摐金鼓，吹鸣籁，榜人【榜人：船夫。】歌，声流喝，水虫骇，波鸿沸，涌泉起，奔扬会，礌石。相击，硠硠礚礚【硠硠礚礚：石块相撞的声音。】，若雷霆之声，闻乎数百里之外。

“‘将息獠【息獠：停止狩猎。】者，击灵鼓，起烽燧【烽燧：本意指警示敌人来犯的烽火，这里指火把。】，车案行，骑就队，纚乎淫淫，班乎裔裔。于是楚王乃登阳云之台，泊乎无为，澹乎自持，勺药之和具而后御之。不若大王终日驰骋而不下舆，脟割【脟割：将肉切成碎块。】轮淬，自以为娱。臣窃观之，齐殆不如。’于是王默然无以应仆也。”

乌有先生曰：“是何言之过也！足下不远千里，来况【来况：谦词，相当于现代的“光临”。】齐国，王悉发境内之士，而备车骑之众，以出田，乃欲戮力致获，以娱左右也，何名为夸哉！问楚地之有无者，愿闻大国之风烈，先生之余论也。今足下不称楚王之德厚，而盛推云梦以为高，奢言淫乐而显侈靡，窃为足下不取也。必若所言，固非楚国之美也。有而言之，是章君之恶；无而言之，是害足下之信。章君之恶而伤私义，二者无一可，而先生行之，必且轻【轻：被轻视。】于齐而累【累：加罪。】于楚矣。且齐东陼巨海，南有琅邪，观【观：观赏游览。】乎成山，射乎之罘【之罘：山名。位于今山东省荣成县附近。】，浮勃澥【勃澥：渤海。】，游孟诸，邪【邪：通“斜”，旁，侧。】与肃慎【肃慎：古国名，今黑龙江省和吉林省北部地区。】为邻，右【右：应为“左”，指的是齐国东侧。】以汤谷为界，秋田乎青丘，傍偟乎海外，吞若云梦者八九，其于胸中曾不蒂芥【蒂芥：也作“芥蒂”，指让人心中不愉快的小间隙。】。若乃俶傥瑰伟，异方殊类，珍怪鸟兽，万端鳞萃【鳞萃：汇聚众多。】，充仞其中者，不可胜记，禹不能名，契不能计。然在诸侯之位，不敢言游戏之乐，苑囿之大；先生又见客，是以王辞而不复，何为无用应哉！”

无是公听然【听然：微笑的样子。】而笑曰：“楚则失矣，齐亦未为得也。夫使诸侯纳贡者，非为财币，所以述职也；封疆画界者，非为守御，所以禁淫也。今齐列为东藩，而外私肃慎，捐国逾限【限：国境，国界。】，越海而田，其于义故未可也。且二君之论，不务明君臣之义而正诸侯之礼，徒事争游猎之乐，苑囿之大，欲以奢侈相胜，荒淫相越，此不可以扬名发誉，而适足以贬君自损也。且夫齐楚之事又焉足道邪！君未睹夫巨丽也，独不闻天子之上林乎？

“左苍梧，右西极，丹水更【更：流经。】其南，紫渊径【径：直接穿过。】其北；终始霸浐，出入泾渭；酆鄗潦潏，纡余委蛇【纡余委蛇：形容河水弯曲的样子。】，经营乎其内。荡荡兮八川分流，相背而异态。东西南北，驰骛往来，出乎椒丘之阙，行乎洲淤之浦，径乎桂林之中，过乎泱莽之野。汩【汩：水流动的样子。】乎浑流，顺阿【阿：高丘。】而下，赴隘陕之口。触穹石，激堆埼，沸乎暴怒，汹涌滂<生僻字>【滂<生僻字>：象声词，同“澎湃”，指水撞击时发出的声音。】，滭浡滵汩【滭浡滵汩：形容水流湍急且澎湃。】，湢测泌瀄【湢测泌瀄：形容水流急迫且波涛汹涌。】，横流逆折，转腾潎洌【转腾潎洌：形容波涛汹涌。】，澎濞沆瀣【澎濞沆瀣：形容波涛拍岸的巨大声响。】，穹隆云挠【形容水势高低起伏。】，蜿蟺胶戾【蜿蟺胶戾：形容水流蜿蜒曲折。】，逾波趋浥【浥：低洼处。】，莅莅下濑【莅莅下濑：水流冲击沙石的声音。】，批壧冲壅，奔扬滞沛【奔扬滞沛：波涛汹涌，水花四溅。】，临坻注壑，瀺灂霣坠，湛湛隐隐，砰磅訇<生僻字>【砰磅訇<生僻字>：水流激荡发出巨大的声响。】，潏潏淈淈，湁潗鼎沸，驰波跳沫【驰波跳沫：水流速度很快，水花四溅。】，汩<生僻字>漂疾，悠远长怀，寂漻无声，肆乎永归。然后灏溔潢漾【灏溔潢漾：水面宽广，浩瀚无垠。】，安翔徐徊，翯【翯：水面波光粼粼。】乎滈滈，东注大湖，衍溢陂池。于是乎蛟龙赤螭，<生僻字><生僻字><生僻字>离，鰅鳙鰬魠，禺禺鱋【鱋：比目鱼。】魶【魶：娃娃鱼。】，揵鳍擢尾，振鳞奋翼，潜处于深岩；鱼鳖欢声，万物众伙，明月珠子，玓瓅【玓瓅：光亮鲜明的样子。】江靡，蜀石黄碝，水玉磊砢，磷磷烂烂，采色澔旰【澔旰：美玉流光溢彩的样子。】，丛积乎其中。鸿鹄鹔鸨，鴐鹅鸀鳿，<生僻字>鹮目，烦鹜鷛<生僻字>，<生僻字>鴜䴔鸬，群浮乎其上。汎淫泛滥，随风澹淡，与波摇荡，掩薄【薄：聚集。】草渚，唼喋【唼喋：水鸟和鱼吃食物的声音。】菁藻，咀嚼菱藕。

“于是乎崇山巃嵸，崔巍嵯峨，深林巨木，崭岩嵾嵯，九嵏【九嵏：山名，位于今陕西省礼泉县附近。】、嶻<生僻字>【嶻<生僻字>：山名，位于今陕西省三原县附近。】，南山【南山：终南山，位于今陕西省西安市南。】峨峨，岩陁【岩陁：高峻倾斜。】甗锜【甗锜：形容山势倾斜如同甗一样。】，嶊崣【嶊崣：同“崔嵬”，山势高峻。】崛崎【崛崎：山势陡峭。】，振溪通谷，蹇产【蹇产：弯弯曲曲的样子。】沟渎，谽呀豁閜，<生僻字>陵别岛，崴崴嵬瘣，丘虚崛<生僻字>，隐辚郁<生僻字>，登降施靡，陂池貏豸【貏豸：山势渐渐趋于平缓。】，沇溶淫鬻【沇溶淫鬻：水缓缓流淌。】，散涣夷陆【夷陆：平坦的地面。】，亭皋千里，靡不被筑。掩以绿蕙，被以江离，糅【糅：杂糅，混杂。】以蘼芜，杂以流夷。尃结缕，櫕戾莎，揭车衡兰，稿本射干，茈姜蘘荷，葴橙若荪，鲜枝黄砾，蒋芧青薠，布濩【布濩：遍及，遍布。】闳泽，延曼太原，丽靡【丽靡：连绵不绝。】广衍，应风披靡，吐芳扬烈，郁郁斐斐，众香发越，肸蚃【肸蚃：香气。】布写，晻暧芯勃【晻暧芯勃：形容香气浓郁。】。

“于是乎周览泛观，瞋盼轧沕，芒芒恍忽【芒芒恍忽：眼花缭乱。】，视之无端，察之无崖。日出东沼，入于西陂。其南则隆冬生长，踊水躣波【踊水躣波：波涛翻滚。】；兽则<生僻字>旄貘牦，沈牛【沈牛：水牛。】麈麋【麈麋：麋鹿。】，赤首圜题，穷奇【穷奇：传说中长相似虎却有翅膀的一种兽。】象犀。其北则盛夏含冻裂地，涉冰揭河；兽则麒麟角<生僻字>，騊駼橐驼【橐驼：骆驼。】，蛩蛩驒騱，駃騠驴骡。

“于是乎，环视四方广泛观察，瞪大眼睛也无法分辨，眼花缭乱而视觉恍惚，细看时宽广无端，详端时无边无际。太阳从东边的池沼中升起，从西边的山坡上落下。园林的南边在深冬时节也草木丛生，水波荡漾永不冻结；那里的野兽有<生僻字>牛、旄牛、貘、牦牛、水牛、驼鹿、麋鹿、赤首兽、圆蹄兽、巨狼、大象、犀牛。园林的北边在盛夏时节也滴水成冰，地面冻裂河水结冰；那里的野兽有麟麟、角<生僻字>、騊駼、骆驼、蛩蛩兽、驒騱、駃騠、驴子、骡子。

“于是乎卢橘夏孰【孰：同“熟”。】，黄甘橙楱，枇杷橪【橪：酸枣。】柿，楟【楟：海棠果。】柰厚朴，梬枣【梬枣：黑枣。】杨梅，樱桃蒲陶，隐夫郁棣，<生僻字><生僻字>【<生僻字><生僻字>：一种类似李子的水果。】荔枝，罗乎后宫，列乎北园。貤丘陵，下平原，扬翠叶，杌紫茎，发红华，秀【秀：开花。】朱荣，煌煌扈扈，照曜钜野。沙棠栎槠，华泛檘栌，留落【留落：石榴。】胥余【胥余：椰子。】，仁频【仁频：槟榔树。】并闾【并闾：棕榈树。】，欃檀【欃檀：檀树。】木兰，豫章女贞，长千仞，大连抱，夸条直畅，实叶葰茂，攒立丛倚，连卷累佹，崔错癹骫【癹骫：弯曲盘结的样子。】，坑衡閜砢，垂条扶于，落英幡纚【幡纚：盘旋飞舞的样子。】，纷容萧参，旖旎从风，浏莅芔吸，盖象金石之声，管籥之音。柴池茈虒，旋环后宫，杂沓累辑【杂沓累辑：繁多茂盛的样子。】，被山缘谷，循坂下隰，视之无端，究之无穷。

“于是玄猿素雌，蜼【蜼：长尾猴。】玃【玃：大猴子。】飞鸓【飞鸓：鼯鼠。】，蛭蜩蠗蝚，螹胡豰蛫，栖息乎其间；长啸哀鸣，翩幡互经【互经：猿猴在树上跳跃嬉戏。】，夭蟜枝格，偃蹇杪颠。于是乎隃绝梁，腾殊榛【榛：树木丛生的树林。】，捷垂条，踔稀间，牢落陆离【陆离：参差不齐。】，烂曼远迁。

“若此辈者，数千百处。嬉游往来，宫宿馆舍，庖厨不徙，后宫不移，百官备具。

“于是乎背秋涉冬，天子校猎【校猎：在围场四周设置栅栏，将野兽驱赶入栏。】。乘镂象，六玉虬，拖霓旌，靡云旗，前皮轩，后道游；孙叔奉辔【奉辔：驱车，赶车。】，卫公骖乘，扈从横行，出乎四校之中。鼓严簿【严簿：君主的仪仗队。】，纵獠者，江河为阹【阹：利用山谷等有利地形狩猎。】，泰山为橹，车骑类雷起，隐天动地，先后陆离，离散别追，淫淫裔裔，缘陵流泽，云布雨施。”

“生【生：生擒。】貔豹，搏【搏：赤手空拳地搏击。】豺狼，手【手：空手捕捉。】熊罴，足【足：用脚去踢。】野羊，蒙鹖苏，绔白虎，被豳文，跨野马。陵【陵：攀登。】三嵏【三嵏：重重叠叠的山峰。】之危，下碛历【碛历：凹凸不平。】之坻；径陖赴险，越壑厉水。推蜚廉【蜚廉：鸟身鹿首的异兽。】，弄解豸【解豸：长相似鹿，却仅有一只角的异兽。】，格瑕蛤，铤勐氏，罥騕袅，射封豕。箭不苟害，解脰【脰：脖子。】陷脑；弓不虚发，应声而倒。于是乎乘舆弥节裴回，翱翔往来，睨部曲之进退，览将率之变态。然后浸潭促节，倏夐【倏夐：迅速离开的样子。】远去，流离轻禽，蹴履狡兽䀹白鹿，捷狡兔，轶赤电，遗光耀，追怪物，出宇宙，弯繁弱【繁弱：传说中的良弓。】，满白羽，射游枭，栎蜚虡【蜚虡：一种鹿首龙身的怪兽。】，择肉后发，先中命处，弦矢分，艺【艺：箭靶。】殪【殪：一箭毙命。】仆。

“然后扬节【节：马鞭。】而上浮，陵惊风【惊风：暴风。】，历骇飙【骇飙：暴风。】，乘虚无，与神俱，辚玄鹤，乱昆鸡。遒孔鸾，促鵔鸃，拂鹥鸟，捎凤皇，捷鸳雏，俺焦明。

“道尽涂殚，掉头而还。招摇【招摇：逍遥。】乎襄羊【襄羊：同“徜徉”。】，降集乎北纮【北纮：同“北维”，最北端。】，率乎直指，闇【闇：通“奄”，突然。】乎反乡。蹶石关，历封峦，过鳷鹊，望露寒，下棠梨，息宜春，西驰宣曲，濯鹢牛首，登龙台，掩细柳，观士大夫之勤略，钧獠者之所得获。徒【徒：步兵。】车之所辚轹，乘骑之所蹂若，人民之所蹈<生僻字>【蹈<生僻字>：抓获。】，与其穷极倦<生僻字>，惊惮慑伏，不被创刃而死者，佗佗籍籍，填坑满谷，掩平弥泽。

“于是乎游戏懈怠，置酒乎昊天【昊天：天空。】之台，张乐乎<生僻字><生僻字>【<生僻字><生僻字>：广阔深远的样子。】之宇；撞千石之钟，立万石之钜；建翠华之旗，树灵鼍之鼓。奏陶唐氏之舞，听葛天氏之歌，千人唱，万人和，山陵为之震动，川谷为之荡波。巴俞宋蔡，淮南于遮，文成颠歌，族举递奏，金鼓迭起，铿枪铛<生僻字>，洞心骇耳。荆吴郑卫之声，《韶》《濩》《武》《象》之乐，阴淫案衍之音，鄢【鄢：地名，今湖北省宜城。】郢【郢：地名，今湖北省江陵。】缤纷，《激楚》结风，俳优侏儒，狄鞮之倡，所以娱耳目而乐心意者，丽靡烂漫于前，靡曼美色于后。

“若夫青琴【青琴：古代神女名。】宓妃【宓妃：洛水女神。】之徒，绝殊离俗，姣冶娴都【姣冶娴都：形容女子美丽。】，靓庄【靓庄：打扮、装扮。庄，通“妆”。】刻饬，便嬛绰约【便嬛绰约：形容女性体态轻盈柔美。】，柔桡嬛嬛，妩媚姌袅【妩媚姌袅：形容女性姿态美好。】；曳独茧【独茧：形容衣服的颜色一致，好像是一个蚕茧抽出的丝做成的。】之褕袘【褕袘：罩在外面的单衣。】，眇阎易以戌削，媥姺徶<生僻字>【媥姺徶<生僻字>：衣服轻盈随风飘动。】，与世殊服；芬香沤郁【沤郁：香味浓郁。】，酷烈淑郁；皓齿粲烂，宜笑旳皪【旳皪：牙齿洁白。】；长眉连娟，微睇绵藐；色授魂与，心愉于侧。

“于是酒中乐酣，天子芒然而思，似若有亡。曰：‘嗟乎，此泰奢侈！朕以览听余，无事弃日，顺天道以杀伐，时休息于此，恐后世靡丽，遂往而不反，非所以为继嗣创业垂统也。’于是乃解酒罢猎，而命有司曰：‘地可以垦辟，悉为农郊，以赡萌隶【萌隶：平民。】；隤墙填堑，使山泽之民得至焉。实陂池而勿禁，虚宫观而勿仞。发仓廪以振贫穷，补不足，恤鳏寡，存孤独。出德号，省刑罚，改制度，易服色，更正朔，与天下为始。’

“于是历吉日【历吉日：选取好日子。】以齐戒，袭朝衣，乘法驾，建华旗，鸣玉鸾【玉鸾：玉铃，车铃。】，游乎六艺【六艺：指六经，《诗》《书》《礼》《易》《乐》《春秋》。】之囿，骛乎仁义之涂，览观《春秋》之林，射《狸首》，兼驺虞，弋玄鹤，建干戚，载云<生僻字>，揜群《雅》，悲《伐檀》，乐乐胥，修容乎《礼》园，翱翔乎《书》圃，述《易》道，放怪兽，登明堂，坐清庙，恣群臣，奏得失，四海之内，靡不受获。于斯之时，天下大说，向风而听，随流而化，喟然兴道而迁义，刑错而不用，德隆乎三皇，功羡于五帝。若此，故猎乃可喜也。

“若夫终日暴露驰骋，劳神苦形，罢车马之用，抏【抏：损耗，消耗。】士卒之精，费府库之财，而无德厚之恩，务在独乐，不顾众庶，忘国家之政，而贪雉兔之获，则仁者不由也。从此观之，齐楚之事，岂不哀哉！地方不过千里，而囿居九百，是草木不得垦辟，而民无所食也。夫以诸侯之细，而乐万乘之所侈，仆恐百姓之被其尤也。”

于是二子愀然【愀然：面色严肃。】改容，超若【超若：同“怅然”。】自失，逡巡【逡巡：徘徊。】避席曰：“鄙人固陋，不知忌讳，乃今日见教，谨闻命矣。”

赋奏，天子以为郎。无是公言天子上林广大，山谷水泉万物，乃子虚言楚云梦所有甚众，侈靡过其实，且非义理所尚，故删取其要，归正道而论之。

相如为郎数岁，会唐蒙使略通【略通：开通。】夜郎西僰中，发巴蜀吏卒千人，郡又多为发转漕【转漕：运送粮食。转，指的是陆路运输。漕，指的是水路运输。】万余人，用兴法【兴法：紧急军事动员令。】诛其渠帅【渠帅：头领。】，巴蜀民大惊恐。上闻之，乃使相如责唐蒙，因喻告巴蜀民以非上意。檄曰：


告巴蜀太守：蛮夷自擅【自擅：擅自，自作主张。】不讨之日久矣，时侵犯边境，劳士大夫。陛下即位，存抚天下，辑安中国。然后兴师出兵，北征匈奴，单于怖骇，交臂受事，诎膝请和。康居【康居：国名。】西域，重译【重译：重重翻译。】请朝，稽首来享。移师东指，闽越相诛。右吊【吊：慰问。】番禺，太子入朝。南夷之君，西僰之长，常效贡职，不敢怠堕，延颈举踵，喁喁然皆争归义，欲为臣妾，道里辽远，山川阻深，不能自致。夫不顺者已诛，而为善者未赏，故遣中郎将往宾之，发巴蜀士民各五百人，以奉币帛，卫使者不然【不然：意料以外的事。】，靡有兵革之事，战斗之患。今闻其乃发军兴制，惊惧子弟，忧患长老，郡又擅为转粟运输，皆非陛下之意也。当行者或亡逃自贼杀，亦非人臣之节也。

夫边郡之士，闻烽举燧燔，皆摄弓而驰，荷兵而走，流汗相属，唯恐居后，触白刃，冒流矢，义不反顾，计不旋踵，人怀怒心，如报私仇。彼岂乐死恶生，非编列之民，而与巴蜀异主哉？计深虑远，急国家之难，而乐尽人臣之道也。故有剖符【剖符：将信符一分为二。】之封，析圭【析圭：将信物一分为二。】而爵，位为通侯，居列东第，终则遗显号于后世，传土地于子孙，行事甚忠敬，居位甚安佚，名声施于无穷，功烈着而不灭。是以贤人君子，肝脑涂中原，膏液润野草而不辞也。今奉币役至南夷，即自贼杀，或亡逃抵诛【抵诛：犯罪而被诛杀。】，身死无名，谥为至愚，耻及父母，为天下笑。人之度量相越【相越：相距，差距。】，岂不远哉！然此非独行者之罪也，父兄之教不先，子弟之率不谨也；寡廉鲜耻，而俗不长厚也。其被刑戮，不亦宜乎！

陛下患使者有司之若彼，悼不肖愚民之如此，故遣信使晓喻百姓以发卒之事，因数之以不忠死亡之罪，让三老孝弟以不教诲之过。方今田时，重烦【重烦：不尽数接见。】百姓，已亲见近县，恐远所谿谷山泽之民不遍闻，檄到，亟下县道，使咸知陛下之意，唯毋忽也。

相如还报。唐蒙已略通夜郎，因通西南夷道，发巴、蜀、广汉卒，作者数万人。治道二岁，道不成，士卒多物故，费以巨万计。蜀民及汉用事者多言其不便。是时邛莋之君长闻南夷与汉通，得赏赐多，多欲愿为内臣妾【内臣妾：指朝廷的臣民。】，请吏，比南夷。天子问相如，相如曰：“邛、筰、冉、駹者近蜀，道亦易通，秦时尝通为郡县，至汉兴而罢。今诚复通，为置郡县，愈于南夷。”天子以为然，乃拜相如为中郎将，建节往使。副使王然于、壶充国、吕越人驰四乘之传，因巴蜀吏币物以赂西夷。至蜀，蜀太守以下郊迎，县令负弩矢先驱，蜀人以为宠。于是卓王孙、临邛诸公皆因门下献牛酒以交欢。卓王孙喟然而叹，自以得使女尚司马长卿晚，而厚分与其女财，与男等同。司马长卿便略定西夷，邛、筰、冉、駹、斯榆之君皆请为内臣。除边关，关益斥，西至沫【沫：大金川。】、若水【若水：雅砻江。】，南至牂柯为徼，通零关道，桥孙水以通邛都。还报天子，天子大说。

相如使时，蜀长老多言通西南夷不为用【不为用：毫无用处。】，唯大臣亦以为然。相如欲谏，业已建之，不敢，乃著书，籍以蜀父老为辞，而己诘难之，以风【风：通“讽”，委婉地劝谏。】天子，且因宣其使指，令百姓知天子之意。其辞曰：

汉兴七十有八载，德茂存乎六世，威武纷纭【纷纭：众多。】，湛恩汪濊【湛恩汪濊：皇恩浩荡。】，群生澍濡【澍濡：蒙受恩泽。】，洋溢乎方外【方外：中国之外的地方。】。于是乃命使西征，随流而攘，风之所被，罔不披靡。因朝冉从駹，定筰存邛，略斯榆，举苞满，结轶还辕，东乡将报，至于蜀都。

耆老大夫荐绅先生之徒二十有七人，俨然造【造：拜访，到访。】焉。辞【辞：寒暄客套。】毕，因进曰：“盖闻天子之于夷狄也，其义羁縻勿绝而已。今罢三郡之士，通夜郎之涂，三年于兹，而功不竟，士卒劳倦，万民不赡，今又接以西夷，百姓力屈，恐不能卒业，此亦使者之累也，窃为左右患之。且夫邛、筰、西僰之与中国并也，历年兹多，不可记已。仁者不以德来，强者不以力并，意者其殆不可乎！今割齐民以附夷狄，弊所恃以事无用，鄙人固陋，不识所谓。”

使者曰：“乌谓此邪？必若所云，则是蜀不变服而巴不化俗也。余尚恶闻若说。然斯事体大，固非观者之所觏【觏：观看，查看。】也。余之行急，其详不可得闻已，请为大夫粗陈其略。

“盖世必有非常之人，然后有非常之事；有非常之事，然后有非常之功。非常者，固常人之所异也。故曰非常之原【非常之原：重要事件的开端。】，黎民惧焉；及臻厥成，天下晏如【晏如：安宁，平安。】也。

“昔者鸿水浡出，泛滥衍溢，民人登降移徙，陭<生僻字>而不安。夏后氏戚之，乃堙鸿水，决江疏河，漉沈【漉沈：疏导洪水。】赡灾，东归之于海，而天下永宁。当斯之勤，岂唯民哉。心烦于虑而身亲其劳，躬胝无胈【躬胝无胈：身上的皮肤磨出厚厚的茧子，见不到嫩肉。】，肤不生毛。故休烈【休烈：显耀的功业。】显乎无穷，声称浃乎于兹。

“且夫贤君之践位也。岂特委琐握龊，拘文牵俗【拘文牵俗：被条条框框所束缚。】，循诵习传，当世取说云尔哉！必将崇论闳议，创业垂统，为万世规。故驰骛乎兼容并包，而勤思乎参天【参天：与天齐高。】贰地【贰地：与地同宽。】。且《诗》不云乎：‘普天之下，莫非王土；率土之滨，莫非王臣。’是以六合之内，八方之外，浸浔衍溢【浸浔衍溢：遍布雨露。】，怀生之物有不浸润于泽者，贤君耻之。今封疆之内，冠带之伦，咸获嘉祉【嘉祉：美好而巨大的福祉。】，靡有阙遗矣。而夷狄殊俗之国，辽绝异党之地，舟舆不通，人迹罕至，政教未加，流风犹微。内之则犯义侵礼于边境，外之则邪行横作，放弑其上。君臣易位，尊卑失序，父兄不辜，幼孤为奴，系累【系累：捆绑、关押。】号泣，内向而怨，曰‘盖闻中国有至仁焉，德洋而恩普，物靡不得其所，今独曷为遗己’。举踵思慕，若枯旱之望雨。盭夫【盭夫：凶狠暴戾的人。】为之垂涕，况乎上圣，又恶能已？故北出师以讨强胡，南驰使以诮【诮：指责，责备。】劲越。四面风【风：照拂，吹拂。】德，二方之君鳞集仰流，愿得受号者以亿计。故乃关沬、若，徼牂柯，镂零山，梁孙原。创道德之涂，垂仁义之统。将博恩广施，远抚长驾，使疏逖【疏逖：偏远。】不闭，阻深暗昧得耀乎光明，以偃甲兵于此，而息诛伐于彼。遐迩一体，中外提福，不亦康乎？夫拯民于沉溺，奉至尊之休德，反衰世之陵迟【陵迟：逐渐衰败。】，继周氏之绝业，斯乃天子之急务也。百姓虽劳，又恶可以已哉？

“且夫王事固未有不始于忧勤，而终于佚乐者也。然则受命之符，合在于此矣。方将增泰山之封，加梁父之事，鸣和鸾，扬乐颂，上咸五，下登三。观者未睹指，听者未闻音，犹鹪明【鹪明：近似凤凰的一种鸟类。】已翔乎寥廓，而罗者犹视乎薮泽【薮泽：水流聚集的草泽。】。悲夫！”

于是诸大夫芒然丧其所怀来而失厥所以进，喟然并称曰：“允【允：确实，的确。】哉汉德，此鄙人之所愿闻也。百姓虽怠，请以身先之。”敞罔靡徙，因迁延而辞避。

其后人有上书言相如使时受金，失官。居岁余，复召为郎。

相如口吃而善著书。常有消渴疾【消渴疾：病名，包括糖尿病、尿崩症等。】。与卓氏婚，饶于财。其进仕宦，未尝肯与公卿国家之事，称病闲居，不慕官爵。常从上至长杨猎，是时天子方好自击熊彘，驰逐野兽，相如上疏谏之。其辞曰：

臣闻物有同类而殊能【殊能：特殊的才能。】者，故力称乌获【乌获：战国时期秦国的勇士。】，捷言庆忌【庆忌：春秋时期吴国的勇士。】，勇期贲、育【贲、育：孟贲、夏育。】。臣之愚，窃以为人诚有之，兽亦宜然。今陛下好陵阻险，射勐兽，卒然遇轶材【轶材：过人的才能。】之兽，骇不存之地，犯属车之清尘，舆不及还辕，人不暇施巧，虽有乌获、逢蒙【乌获、逢蒙：古时候善于射箭的人。】之伎，力不得用，枯木朽株尽为害矣。是胡越起于毂下，而羌夷接轸也，岂不殆哉！虽万全无患，然本非天子之所宜近也。

且夫清道而后行，中路而后驰，犹时有衔橛【衔橛：马嚼子。】之变，而况涉乎蓬蒿，驰乎丘坟，前有利兽之乐而内无存变之意，其为祸也不亦难矣！夫轻万乘之重不以为安而乐，出于万有一危之涂以为娱，臣窃为陛下不取也。

盖明者远见于未萌而智者避危于无形，祸固多藏于隐微而发于人之所忽者也。故鄙谚曰“家累千金，坐不垂堂”。此言虽小，可以喻大。臣愿陛下之留意幸察。

上善之。还过宜春宫，相如奏赋以哀二世行失也。其辞曰：

登陂阤之长坂【长坂：长坡。】兮，坌【坌：聚集，合并。】入曾宫之嵯峨。临曲江之<生僻字>州兮，望南山之参差。岩岩深山之谾谾【谾谾：空旷深远的样子。】兮，通<生僻字>兮谽谺。汩淢噏习【汩淢噏习：水流翻涌的样子。】以永逝兮，注平皋之广衍。观众树之塕薆【塕薆：植物茂密的样子。】兮，览竹林之榛榛【榛榛：草木丛生的样子。】。东驰土山兮，北揭石濑。弥节容与兮，历吊二世。持身不谨兮，亡国失埶。信谗不寤兮，宗庙灭绝。呜呼哀哉！操行之不得兮，坟墓芜秽而不修兮，魂无归而不食。夐邈绝【夐邈绝：远远的隔绝。】而不齐兮，弥久远而愈佅【佅：同“昧”，藏匿，隐匿。】。精罔阆【罔阆：精神恍惚的样子。】而飞扬兮，十九天而永逝。呜呼哀哉！

相如拜为孝文园令。天子既美子虚之事，相如见上好仙道，因曰：“上林之事未足美也，尚有靡者。臣尝为《大人赋》，未就，请具而奏之。”相如以为列仙之传居山泽间，形容甚臞【臞：瘦。】，此非帝王之仙意也，乃遂就《大人赋》。其辞曰：

世有大人【大人：指天子。】兮，在于中州。宅弥万里兮，曾不足以少留。悲世俗之迫隘【迫隘：狭窄，狭隘。】兮，朅【朅：离开。】轻举而远游。垂绛幡之素霓【素霓：白虹。】兮，载云气而上浮。建格泽之长竿兮，总光耀之采旄。垂旬始以为幓【幓：旗子的飘带。】兮，曳彗星而为髾【髾：旗帜上的羽毛。】。掉指桥【指桥：轻柔的样子。】以偃蹇兮，又旖旎以招摇。揽欃枪以为旌兮，靡屈虹而为绸。红杳渺以眩愍【眩愍：混沌不清楚的样子。】兮，猋风涌而云浮。驾应龙象舆之蠖略逶丽兮，骖赤螭青虬之<生僻字>蟉蜿蜒。低卬夭蟜【夭蟜：伸缩自如的样子。】据以骄骜兮，诎折隆穷蠼以连卷。沛艾赳螑【沛艾赳螑：形容群龙抬头低头的样子。】仡以佁儗兮，放散畔岸骧以孱颜【骧以孱颜：马的牙齿参差不齐的样子。】。跮踱輵辖【跮踱輵辖：一会儿进一会儿退，且目光闪烁、吐舌头的样子。】容以委丽兮，绸缪偃蹇憷<生僻字>以梁倚【憷<生僻字>以梁倚：迅速奔走的样子。】。纠蓼叫奡【纠蓼叫奡：纠缠且高高隆起的样子。】塌以艐路【艐路：落到地上。】兮，蔑蒙踊跃腾而狂趡。莅飒卉翕熛至电过兮，焕然雾除，霍然云消。

邪绝少阳【少阳：东极。】而登太阴【太阴：北极。】兮，与真人乎相求。互折窈窕以右转兮，横厉飞泉以正东。悉征灵圉而选之兮，部乘众神于瑶光。使五帝先导兮，反太一【太一：天神。】而后陵阳【陵阳：仙人名。】。左玄冥【玄冥：水神。】而右含雷兮，前陆离【陆离：神仙名。】而后潏湟【潏湟：神仙名。】。厮征伯侨而役羡门兮，属岐伯【岐伯：古代名医。】使尚方。祝融【祝融：南方之神。】惊而跸【跸：清道。】御兮，清雰气而后行。屯余车其万乘兮，綷【綷：杂合。】云盖而树华旗。使句芒【句芒：指东方之神。】其将行兮，吾欲往乎南嬉。

历唐尧于崇山兮，过虞舜于九疑。纷湛湛其差错【差错：交错。】兮，杂沓【杂沓：众多且杂乱无章的样子。】胶葛以方驰。骚扰冲苁【冲苁：纠结在一起。】其相纷挐兮，滂濞泱轧【滂濞泱轧：众多盛大且无边无际的样子。】洒以林离。钻罗列聚丛以茏茸【茏茸：聚集在一起的样子。】兮，衍曼流烂【衍曼流烂：蔓延遍布的样子。】坛以陆离。径入雷室之砰磷郁律【砰磷郁律：深邃高峻的样子。】兮，洞出鬼谷之崫礨嵬<生僻字>【崫礨嵬<生僻字>：高低错落且凹凸不平的样子。】。遍览八纮而观四荒兮，朅渡九江而越五河。经营炎火而浮弱水兮，杭绝浮渚而涉流沙。奄息总极泛滥水嬉兮，使灵娲鼓瑟而舞冯夷。时若薆薆【薆薆：昏暗不明的样子。】将混浊兮，召屏翳诛风伯而刑雨师。西望昆仑之轧沕洸忽【轧沕洸忽：隐隐约约不清楚的样子。】兮，直径驰乎三危。排阊阖【阊阖：天宫的南门。】而入帝宫兮，载玉女而与之归。舒【舒：从容地攀登。】阆风而摇集兮，亢乌腾而一止。低回阴山翔以纡曲兮，吾乃今目睹西王母皬然白首。载胜而穴处兮，亦幸有三足乌为之使。必长生若此而不死兮，虽济万世不足以喜。

掉头朅来兮，绝道不周，会食幽都。呼吸沆瀣【沆瀣：夜晚的水汽。】兮餐朝霞，噍咀芝英兮叽【叽：吃。】琼华。<生僻字>侵浔【<生僻字>侵浔：慢慢上升。】而高纵兮，纷鸿涌【鸿涌：高高跃起。】而上厉【上厉：向上飞起。】。贯列缺【列缺：闪电。】之倒景兮，涉丰隆之滂沛。驰游道而修降兮，骛遗雾而远逝。迫区中【区中：人间。】之隘陕兮，舒节出乎北垠。遗屯骑于玄阙兮，轶先驱于寒门【寒门：北极之门。】。下峥嵘而无地兮，上寥廓而无天。视眩眠而无见兮，听惝恍【惝恍：模煳。】而无闻。乘虚无而上假兮，超无友而独存。

相如既奏《大人之颂》，天子大说，飘飘有凌云之气，似游天地之间意。

相如既病免，家居茂陵。天子曰：“司马相如病甚，可往从悉取其书；若不然，后失之矣。”使所忠【所忠：近臣。】往，而相如已死，家无书。问其妻，对曰：“长卿固未尝有书也。时时著书，人又取去，即空居。长卿未死时，为一卷书，曰有使者来求书，奏之。无他书。”其遗札书言封禅事，奏所忠。忠奏其书，天子异之。其书曰：

伊上古之初肇【初肇：初始。】，自昊穹【昊穹：天。】兮生民，历撰【历撰：例数。】列辟，以迄于秦。率迩者踵武，逖听者风声【风声：前代君主的传闻。】。纷纶葳蕤，堙灭而不称者，不可胜数也。续昭夏，崇号谥，略可道者七十有二君。罔若淑【若淑：温顺善良。】而不昌，畴逆失而能存？

轩辕之前，遐哉邈乎，其详不可得闻也。五三六经载籍之传，维见可观也。《书》曰：“元首明哉，股肱良哉！”因斯以谈，君莫盛于唐尧，臣莫贤于后稷。后稷创业于唐，公刘发迹于西戎，文王改制，爰周郅隆，大行越成，而后陵夷衰微，千载无声，岂不善始善终哉。然无异端，慎所由于前，谨遗教于后耳。故轨迹夷易，易遵也；湛恩蒙涌，易丰【易丰：容易使人满足。】也；宪度【宪度：法度。】着明，易则也；垂统理顺，易继也。是以业隆于襁褓而崇冠于二后。揆【揆：揣度，分析。】厥所元，终都攸卒，未有殊尤绝迹可考于今者也。然犹蹑梁父，登泰山，建显号，施尊名。大汉之德，逢涌原泉，沕潏漫衍【沕潏漫衍：泉水到处流淌的样子。】，旁魄四塞【四塞：充斥四方。】，云尃【云尃：象云彩一样密布。】雾散，上畅九垓，下溯八埏【埏：大地的边界。】。怀生之类沾濡浸润，协气【协气：吉瑞之气。】横流，武节飘逝，迩陕游原，迥阔【迥阔：广阔辽远之地。】泳沫，首恶湮没，暗昧昭皙，昆虫凯泽，回首面内。然后囿驺虞之珍群，徼麋鹿之怪兽，䆃一茎六穗于庖，牺双觡共抵之兽，获周余珍收龟于岐，招翠黄乘龙于沼。鬼神接灵圉，宾于间馆。奇物谲诡，俶傥【俶傥：洒脱而不拘束。】穷变。钦哉，符瑞臻兹，犹以为薄，不敢道封禅。盖周跃鱼陨杭，休之以燎，微夫斯之为符也，以登介丘，不亦恧【恧：惭愧。】乎！进让之道，其何爽与？

于是大司马进曰：“陛下仁育群生，义征不憓【憓：顺从。】，诸夏乐贡，百蛮执贽【贽：拜访时携带的礼物。】，德侔往初，功无与二，休烈浃洽，符瑞众变，期应绍【绍：连续，持续。】至，不特创见。意者泰山、梁父设坛场望幸，盖号以况荣，上帝垂恩储祉，将以荐成，陛下谦让而弗发也。挈三神之欢，缺王道之仪，群臣恧焉。或谓且天为质暗，珍符固不可辞；若然辞之，是泰山靡记而梁父靡几也。亦各并时而荣，咸济世而屈，说者尚何称于后，而云七十二君乎？夫修德以锡符，奉符以行事【行事：举行封禅。】，不为进越。故圣王弗替，而修礼地祗，谒款天神，勒功中岳，以彰至尊，舒盛德，发号荣，受厚福，以浸【浸：浸润。】黎民也。皇皇哉斯事！天下之壮观，王者之丕业，不可贬也。愿陛下全之。而后因杂荐绅先生之略术，使获耀日月之末光绝炎，以展采错事，犹兼正列其义，校饬厥文，作《春秋》一艺，将袭旧六为七，摅之无穷，俾万世得激清流，扬微波，蜚英声，腾茂实。前圣之所以永保鸿名而常为称首【称首：称道。】者用此，宜命掌故【掌故：太常的属官，负责礼乐制度方面的事情。】悉奏其义而览焉。”

于是天子沛然【沛然：感动。】改容，曰：“愉乎，朕其试哉！”乃迁思回虑，总公卿之议，询封禅之事，诗大泽之博，广符瑞之富。乃作颂曰：

自我天覆，云之油油。甘露时雨，厥壤可游。滋液渗漉【滋液渗漉：甘霖降临。】，何生不育；嘉谷六穗，我穑曷蓄。

非唯雨之，又润泽之；非唯濡之，泛尃濩之。万物熙熙，怀而慕思。名山显位，望君之来。君乎君乎，侯不迈哉！

般般之兽【般般之兽：驺虞。】，乐我君囿；白质黑章，其仪可喜；旼旼睦睦【旼旼睦睦：温顺恭敬的样子。】，君子之能。盖闻其声，今观其来。厥涂靡踪，天瑞之征。兹亦于舜，虞氏以兴。

濯濯之麟，游彼灵畤。孟冬十月，君俎郊祀。驰我君舆，帝以享祉。三代之前，盖未尝有。

宛宛黄龙，兴德而升；采色炫耀，熿炳【熿炳：明亮，光彩照人的样子。】辉煌。正阳显见，觉寤黎烝，于传载之，云受命所乘。

厥之有章，不必谆谆。依类托寓，谕以封峦。

披艺观之，天人之际已交，上下相发允答。圣王之德，兢兢翼翼【兢兢翼翼：谨慎恭敬的样子。】也。故曰“兴必虑衰，安必思危”。是以汤武至尊严，不失肃祗；舜在假典，顾省厥遗：此之谓也。

司马相如既卒五岁，天子始祭后土。八年而遂先礼中岳，封于太山，至梁父禅肃然。

相如他所著，若《遗平陵侯书》《与五公子相难》《草木书》篇不采，采其尤着公卿者云。

太史公曰：《春秋》推见至隐【隐：深奥精微。】，《易》本【本：探究。】隐之以显，《大雅》言王公大人而德逮黎庶，《小雅》讥小己之得失，其流及上。所以言虽外殊，其合德一也。相如虽多虚辞滥说，然其要归引之节俭，此与《诗》之风谏何异。扬雄以为靡丽之赋，劝百风一，犹驰骋郑卫之声，曲终而奏雅，不已亏乎？余采其语可论者着于篇。