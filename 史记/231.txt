西南夷君长以什数，夜郎最大；其西靡莫【靡莫：古部族名，其生活区域位于今云南省昆民市以北。】之属以什数，滇最大；自滇以北君长以什数，邛都最大：此皆魋结【魋结：盘在头顶的锥形发髻。】，耕田，有邑聚。其外西自同师以东，北至楪榆【楪榆：地名，也作“叶榆”，即今云南大理喜州。】，名为嶲、昆明，皆编发【编发：编发辫，是男性的发式。】，随畜迁徙，毋常处，毋君长，地方可数千里。自嶲以东北，君长以什数，徙、筰都最大；自筰以东北，君长以什数，冉、駹最大。其俗或土箸【土箸：也作“土著”。】，或移徙，在蜀之西。自冉、駹以东北，君长以什数，白马最大，皆氐类也。此皆巴蜀西南外蛮夷也。

始楚威王时，使将军庄蹻将兵循江上【循江上：沿着长江逆流而上。】，略【略：攻占，占领。】巴、黔中以西。庄蹻者，故楚庄王苗裔也。蹻至滇池，方三百里，旁平地，肥饶数千里，以兵威定属楚。欲归报，会秦击夺楚巴、黔中郡，道塞不通，因还，以其众王滇，变服，从其俗，以长之。秦时【秦时：秦灭六国的时期。】常頞略通【略通：开拓领地并开信道路。】五尺道，诸此国颇置吏焉。十余岁，秦灭。及汉兴，皆弃此国而开【开：依据《汉书》，应为“关”。】蜀故徼【徼：边界，边境线。】。巴蜀民或窃出商贾，取其筰马【筰马：筰都出产的马。】、僰僮【僰僮：僰族的奴仆。】髦牛【髦牛：牦牛。】，以此巴蜀殷富。

建元六年，大行王恢击东越，东越杀王郢以报。恢因兵威使番阳令唐蒙风指晓南越。南越食蒙蜀枸酱，蒙问所从来，曰：“道西北牂柯【牂柯：地名。今贵州省中北部地区，是夜郎国所在位置。】，牂柯江广数里，出番禺城下。”蒙归至长安，问蜀贾人，贾人曰：“独蜀出枸酱，多持窃出市夜郎。夜郎者，临牂柯江，江广百余步，足以行船。南越以财物役属夜郎，西至同师，然亦不能臣使【臣使：像驱使臣民一样。】也。”蒙乃上书说上曰：“南越王黄屋【黄屋：用黄绫制成车的顶篷。】左纛【左纛：在驾车的左骖马的头上安放牦牛尾作为装饰。】，地东西万余里，名为外臣，实一州主也。今以长沙、豫章往，水道多绝，难行。窃闻夜郎所有精兵，可得十余万，浮船牂柯江，出其不意，此制越一奇也。诚以汉之强，巴蜀之饶，通夜郎道，为置吏，易甚。”上许之。乃拜蒙为郎中将，将千人，食重万余人，从巴蜀筰关入，遂见夜郎侯多同。蒙厚赐，喻以威德，约为置吏，使其子为令。夜郎旁小邑皆贪汉缯帛【缯帛：丝织品。】，以为汉道险，终不能有也，乃且听蒙约。还报，乃以为犍为郡。发巴蜀卒治道【治道：开信道路。】，自僰道指牂柯江。蜀人司马相如亦言西夷邛、筰可置郡。使相如以郎中将往喻，皆如南夷，为置一都尉，十余县，属蜀。

当是时，巴蜀四郡通西南夷道，戍转相饷。数岁，道不通，士罢【罢：同“疲”，疲惫。】饿离湿【离湿：忍受湿气的侵袭。】，死者甚众；西南夷又数反，发兵兴击，耗费无功。上患之，使公孙弘往视问焉。还对，言其不便。及弘为御史大夫，是时方筑朔方以据河逐胡，弘因数言西南夷害，可且罢，专力事匈奴。上罢西夷，独置南夷夜郎两县一都尉，稍令犍为自葆就。

及元狩元年，博望侯张骞使大夏来，言居大夏【大夏：今阿富汗北部地区。】时见蜀布【蜀布：蜀地出产的布。】、邛竹杖，使问所从来，曰“从东南身毒国【身毒国：又名“天竺”，今印度。】，可数千里，得蜀贾人市”。或闻邛西可二千里有身毒国。骞因盛言大夏在汉西南，慕中国，患匈奴隔其道，诚通蜀，身毒国道便近，有利无害。于是天子乃令王然于、柏始昌、吕越人等，使间出西夷西，指求身毒国。至滇，滇王尝羌乃留，为求道西十余辈。岁余，皆闭昆明，莫能通身毒国。

滇王与汉使者言曰：“汉孰与我大？”及夜郎侯亦然。以道不通故，各自以为一州主，不知汉广大。使者还，因盛言滇大国，足【足：值得。】事亲附。天子注意焉。

及至南越反，上使驰义侯因犍为发南夷兵。且兰君恐远行，旁国虏其老弱，乃与其众反，杀使者及犍为太守。汉乃发巴蜀罪人尝击南越者八校尉击破之。会越已破，汉八校尉不下，即引兵还，行【行：顺便。】诛头兰。头兰，常隔滇道者也。已平头兰，遂平南夷为牂柯郡。夜郎侯始倚南越，南越已灭，会还诛反者，夜郎遂入朝。上以为夜郎王。

南越破后，及汉诛且兰、邛君，并杀筰侯，冉、駹皆振恐，请臣置吏。乃以邛都为越巂郡，笮都为沈犁郡，冉駹为汶山郡，广汉西白马为武都郡。

上使王然于以越破及诛南夷兵威风喻滇王入朝。滇王者，其众数万人，其旁东北有劳浸【劳浸：少数民族部落。】、靡莫【靡莫：少数民族部落。】，皆同姓相扶，未肯听。劳浸、靡莫数侵犯使者吏卒。元封二年，天子发巴蜀兵击灭劳浸、靡莫，以兵临滇。滇王始首善，以故弗诛。滇王离难西南夷，举国降，请置吏入朝。于是以为益州郡，赐滇王王印，复长其民。

西南夷君长以百数，独夜郎、滇受王印。滇小邑，最宠焉。

太史公曰：楚之先岂有天禄【天禄：上天赐予的福禄。】哉？在周为文王师，封楚。及周之衰，地称五千里。秦灭诸侯，唯楚苗裔尚有滇王。汉诛西南夷，国多灭矣，唯滇复为宠王。然南夷之端，见枸酱番禺，大夏杖邛竹。西夷后揃【揃：同“翦”，翦除，消灭。】，剽【剽：诛灭。】分二方，卒为七郡。