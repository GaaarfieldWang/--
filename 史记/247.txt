谚曰：“力田【力田：努力耕种。】不如逢年【逢年：遇上风调雨顺的好年景。】，善仕【善仕：善于做官。】不如遇合【遇合：遇到合适的机会。】。”固无虚言。非独女以色媚，而士宦亦有之。

昔以色幸者多矣。至汉兴，高祖至暴抗也，然籍孺【孺：男童。】以佞幸【佞幸：巧言献媚而得到宠信。】；孝惠时有闳孺。此两人非有材能，徒以婉佞贵幸，与上卧起，公卿皆因关说【皆因关说：都通过闳孺向皇帝报告情况、获得指示。】。故孝惠时郎侍中皆冠<生僻字><生僻字>【<生僻字><生僻字>：锦鸡羽毛装饰的帽子。】，贝带，傅脂粉，化闳、籍之属也。两人徙家安陵。

孝文时中【中：禁中，宫中。】宠臣，士人则邓通，宦者则赵同、北宫伯子。北宫伯子以爱人长者，而赵同以星气幸，常为文帝参乘，邓通无伎能。邓通，蜀郡南安人也，以濯船【濯船：划船。】为黄头郎。孝文帝梦欲上天，不能，有一黄头郎从后推之上天，顾【顾：回头。】见其衣裻【裻：衣服的背缝。】带后穿【穿：洞。】。觉而之渐台，以梦中阴目求推者郎，即见邓通，其衣后穿，梦中所见也。召问其名姓，姓邓氏，名通，文帝说【说：通“悦”。】焉，尊幸之日异。通亦愿谨【愿谨：老实谨慎。】，不好外交，虽赐洗沐，不欲出。于是文帝赏赐通巨万以十数，官至上大夫。文帝时时如邓通家游戏。然邓通无他能，不能有所荐士，独自谨其身以媚上而已。上使善相者相通，曰“当贫饿死”。文帝曰：“能富通者在我也。何谓贫乎？”于是赐邓通蜀严道铜山，得自铸钱，“邓氏钱”布天下。其富如此。

文帝尝病痈【痈：毒疮。】，邓通常为帝唶吮【吮：用嘴吸。】之。文帝不乐，从容问通曰：“天下谁最爱我者乎？”通曰：“宜莫如太子。”太子入问病，文帝使唶痈，唶痈而色难之。已而闻邓通常为帝唶吮之，心惭，由此怨通矣。及文帝崩，景帝立，邓通免，家居。居无何，人有告邓通盗出徼外【徼外：边境线之外。】铸钱。下吏验问，颇有之，遂竟案，尽没入邓通家，尚负责数巨万。长公主赐邓通，吏辄随没入之，一簪不得着身。于是长公主乃令假【假：借给。】衣食。竟不得名【名：犹“占有”。】一钱，寄死人家。

孝景帝时，中无宠臣，然独郎中令周文仁，仁宠最过庸，乃不甚笃。

今天子中宠臣，士人则韩王孙嫣，宦者则李延年。嫣者，弓高侯孽孙【孽孙：庶孙，并非嫡子所剩的孩子。】也。今上为胶东王时，嫣与上学书【书：写字。】相爱。及上为太子，愈益亲嫣。嫣善骑射，善佞。上即位，欲事伐匈奴，而嫣先习胡兵，以故益尊贵，官至上大夫，赏赐拟于邓通。时嫣常与上卧起。江都王入朝，有诏得从入猎上林中。天子车驾跸道【跸道：皇帝出行清除道路，不许人行走。】未行，而先使嫣乘副车，从数十百骑，骛驰【骛驰：賓士。】视兽。江都王望见，以为天子，辟从者，伏谒道傍。嫣驱不见。既过，江都王怒，为皇太后泣曰：“请得归国入宿卫，比韩嫣。”太后由此嗛【嗛：通“衔”，怀恨在心。】嫣。嫣侍上，出入永巷不禁，以奸【奸：与嫔妃、宫女淫乱。】闻皇太后。皇太后怒，使使赐嫣死。上为谢，终不能得，嫣遂死。而案道侯韩说，其弟也，亦佞幸。

李延年，中山人也。父母及身兄弟及女，皆故倡也。延年坐法腐【腐：宫刑。】，给事【给事：服务，供职。】狗中。而平阳公主言延年女弟善舞，上见，心说【说：通“悦”，喜欢，高兴。】之，及入永巷，而召贵延年。延年善歌，为变新声，而上方兴天地祠，欲造乐诗歌弦之【歌弦之：配乐演唱。】。延年善承意，弦次初诗【初诗：新创制的歌辞。】。其女弟亦幸，有子男。延年佩二千石印，号协声律。与上卧起，甚贵幸，埒【埒：相等，相比。】如韩嫣也。久之，寖与中人乱，出入骄恣。及其女弟李夫人卒后，爱弛，则禽诛延年昆弟【昆弟：兄弟。】也。

自是之后，内宠嬖臣大底外戚之家，然不足数也。卫青、霍去病亦以外戚贵幸，然颇用材能自进。

太史公曰：甚哉爱憎之时！弥子瑕之行，足以观后人佞幸矣。虽百世可知也。