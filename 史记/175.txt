蒙恬者，其先齐人也。恬大父【大父：祖父。】蒙骜，自齐事秦昭王，官至上卿。秦庄襄王元年，蒙骜为秦将，伐韩，取成皋、荥阳，作置三川郡。二年，蒙骜攻赵，取三十七城。始皇三年，蒙骜攻韩，取十三城。五年，蒙骜攻魏，取二十城，作置东郡。始皇七年，蒙骜卒。骜子曰武，武子曰恬。恬尝书狱【书狱：在审理案件时记录案件审理情况。】典文学【典文学：管理有关文件和狱讼档案工作。文学，法律、刑狱有关的文献。】。始皇二十三年，蒙武为秦裨将军，与王翦攻楚，大破之，杀项燕。二十四年，蒙武攻楚，虏楚王。蒙恬弟毅。

始皇二十六年，蒙恬因家世得为秦将，攻齐，大破之，拜为内史。秦已并天下，乃使蒙恬将三十万众北逐戎狄，收河南。筑长城，因地形，用制险塞，起临洮，至辽东，延袤万余里。于是渡河，据阳山，逶蛇【逶蛇：即逶迤，弯曲而连续不断的样子。】而北。暴师【暴师：使军队遭受风吹日晒。暴，同“曝”，日晒。】于外十余年，居上郡。是时蒙恬威振匈奴。始皇甚尊宠蒙氏，信任贤之。而亲近蒙毅，位至上卿，出则参乘，入则御前。恬任外事而毅常为内谋，名为忠信，故虽诸将相莫敢与之争焉。

赵高者，诸赵疏远属也。赵高昆弟数人，皆生隐宫【隐宫：即宫刑。因受宫刑而被阉割的人需一百日隐于荫室养伤，故称隐宫。】，其母被刑僇【僇：通“戮”。】，世世卑贱。秦王闻高强力，通于狱法，举以为中车府令。高即私事公子胡亥，喻之决狱。高有大罪，秦王令蒙毅法治之。毅不敢阿法，当高罪死，除其宦籍。帝以高之敦于事也，赦之，复其官爵。

始皇欲游天下，道九原，直抵甘泉，乃使蒙恬信道，自九原抵甘泉，堑山堙谷，千八百里。道未就。

始皇三十七年冬，行出游会稽，并【并：依傍，沿着。】海上，北走琅邪。道病，使蒙毅还祷山川，未反【反：同“返”，返回。】。

始皇至沙丘崩，秘之，群臣莫知。是时丞相李斯、公子胡亥、中车府令赵高常从。高雅【雅：平素，平常。】得幸于胡亥，欲立之，又怨蒙毅法治之而不为己也，因有贼心，乃与丞相李斯、公子胡亥阴谋，立胡亥为太子。太子已立，遣使者以罪赐公子扶苏、蒙恬死。扶苏已死，蒙恬疑而复请之。使者以蒙恬属吏，更置。胡亥以李斯舍人为护军。使者还报，胡亥已闻扶苏死，即欲释蒙恬。赵高恐蒙氏复贵而用事，怨之。

毅还至，赵高因为胡亥忠计，欲以灭蒙氏，乃言曰：“臣闻先帝欲举贤立太子久矣，而毅谏曰‘不可’。若知贤而俞【俞：通“愈”。更加。】弗立，则是不忠而惑主也。以臣愚意，不若诛之。”胡亥听而系蒙毅于代。前已囚蒙恬于阳周。丧至咸阳，已葬，太子立为二世皇帝，而赵高亲近，日夜毁恶蒙氏，求其罪过，举劾【举劾：列举罪过而弹劾之。劾，揭发罪状。】之。

子婴进谏曰：“臣闻故赵王迁杀其良臣李牧而用颜聚，燕王喜阴用荆轲之谋而倍秦之约，齐王建杀其故世忠臣而用后胜之议。此三君者，皆各以变古者失其国而殃及其身。今蒙氏，秦之大臣谋士也，而主欲一旦弃去之，臣窃以为不可。

臣闻轻虑者不可以治国，独智【独智：刚愎自用，自以为是。】者不可以存君。诛杀忠臣而立无节行之人，是内使群臣不相信而外使斗士之意离也，臣窃以为不可。”蒙毅回来后，赵高假借为胡亥尽忠谋划的名义，想要铲除蒙氏兄弟，于是对胡亥说：“我听说先帝很久以前就想要选用贤能之人，册立您为太子，但是蒙毅却进谏说‘不可以’。蒙毅明明知道您是个贤能之人却始终拖延不让始皇立您为太子，这就是对您不够忠诚，并且蒙骗先帝。以臣愚昧的想法看来，不如将他杀死。”胡亥听信了赵高所说的话，将蒙毅囚禁在代地。在此之前已经把蒙恬囚禁在阳周。秦始皇的灵柩运送回咸阳，葬礼举行完毕后，太子胡亥登位成为二世皇帝，赵高深得二世皇帝亲近宠信，不分日夜地中伤诋毁蒙氏兄弟，四处搜罗他们的罪证，想要检举弹劾他们。

二世又遣使者之阳周，令蒙恬曰：“君之过多矣，而卿弟毅有大罪，法及内史。”恬曰：“自吾先人，及至子孙，积功信于秦三世矣。今臣将兵三十余万，身虽囚系，其势足以倍畔【倍畔：即背叛。倍，通“背”。畔，通“叛”。】，然自知必死而守义者，不敢辱先人之教，以不忘先主也。昔周成王初立，未离襁褓，周公旦负王以朝，卒定天下。及成王有病甚殆【殆：危险。】，公旦自揃【揃：剪下，剪断。】其爪【爪：手足的指甲。】以沉于河，曰：‘王未有识，是旦执事。有罪殃，旦受其不祥。’乃书而藏之记府【记府：收藏书籍史册的地方。】，可谓信矣。及王能治国，有贼臣言：‘周公旦欲为乱久矣，王若不备，必有大事。’王乃大怒，周公旦走而奔于楚。成王观于记府，得周公旦沉书，乃流涕曰：‘孰谓周公旦欲为乱乎！’杀言之者而反周公旦。故《周书》曰‘必参而伍之’。今恬之宗，世无二心，而事卒如此，是必孽臣【孽臣：作孽、谋乱之臣。】逆乱，内陵之道也。夫成王失而复振则卒昌；桀杀关龙逢，纣杀王子比干而不悔，身死则国亡。臣故曰过可振而谏可觉也。察于参伍，上圣之法也。凡臣之言，非以求免于咎也，将以谏而死，愿陛下为万民思从道也。”使者曰：“臣受诏行法于将军，不敢以将军言闻于上也。”蒙恬喟然太息曰：“我何罪于天，无过而死乎？”良久，徐曰：“恬罪固当死矣。起临洮属之辽东，城堑万余里，此其中不能无绝地脉哉？此乃恬之罪也。”乃吞药自杀。

太史公曰：吾适北边，自直道归，行观蒙恬所为秦筑长城亭障【亭障：边塞堡垒。】，堑山堙谷，通直道，固轻百姓力矣。夫秦之初灭诸侯，天下之心未定，痍伤者未瘳【瘳：痊愈。】，而恬为名将，不以此时强谏，振百姓之急，养老存孤，务修众庶之和，而阿意【阿意：迎合君主心意。】兴功，此其兄弟遇诛，不亦宜乎！何乃罪地脉哉？