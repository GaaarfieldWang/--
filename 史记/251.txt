自古受命而王【受命而王：禀受天命而成为君主。】，王者之兴何尝不以卜筮决于天命哉！其于周尤甚，及秦可见。代王之入，任【任：听信。】于卜者。太卜之起，由汉兴而有。

司马季主者，楚人也。卜于长安东市。

宋忠为中大夫，贾谊为博士，同日俱出洗沐【洗沐：汉代时官吏有假期以洗沐，因此洗沐代指休假。】，相从论议，诵易先王圣人之道术，究遍人情，相视而叹。贾谊曰：“吾闻古之圣人，不居朝廷，必在卜医之中。今吾已见三公九卿朝士大夫，皆可知矣。试之卜数中以观采【观采：观看其风采。】。”二人即同舆而之市，游于卜肆中。天新雨，道少人。司马季主闲坐，弟子三四人侍，方辩天地之道，日月之运，阴阳吉凶之本。二大夫再拜谒。司马季主视其状貌，如类有知者，即礼之，使弟子延之坐。坐定，司马季主复理前语，分别【分别：分辨，剖析。】天地之终始，日月星辰之纪，差次仁义之际，列吉凶之符，语数千言，莫不顺理。

宋忠、贾谊瞿然【瞿然：惊恐害怕的样子。瞿，通“惧”，害怕。】而悟，猎缨【猎缨：整理好帽子。猎，此处指用手捋齐，捋正。缨，帽带。】正襟危坐，曰：“吾望先生之状，听先生之辞，小子窃观【窃观：私下观察。】于世，未尝见也。今何居之卑【居之卑：处于低下地位。卑：卑下。】，何行之污【行之污：从事的职业被人瞧不起。行，行事，此处指从事的职业。污，污浊、不干净。】？”

司马季主捧腹大笑曰：“观大夫类有道术者，今何言之陋也，何辞之野【野：粗鄙。】也！今夫子所贤者何也？所高者谁也？今何以卑污长者【长者：司马季主自指。】？”

二君曰：“尊官厚禄，世之所高也，贤才处之。今所处非其地，故谓之卑。言不信，行不验，取不当【取不当：用不正当手段谋取。】，故谓之污。夫卜筮者，世俗之所贱简也。世皆言曰：‘夫卜者多言夸严以得人情，虚高人禄命以说人志，擅言祸灾以伤人心，矫【矫：捏造。】言鬼神以尽人财，厚求拜谢以私于己。’此吾之所耻，故谓之卑污也。”

司马季主曰：“公且安坐。公见夫被发童子乎？日月照之则行，不照则止，问之日月疵瑕【日月疵瑕：指日食和月食。疵瑕，即瑕疵，小的毛病、缺点。古人常借观察星象来推测人事的吉凶。】吉凶，则不能理【理：整理。此处意为解释说明，讲出道理。】。由是观之，能知别【知别：识别。】贤与不肖者寡矣。

“贤之行也，直道以正谏，三谏不听则退【退：辞官。】。其誉【誉：称赞。】人也不望其报，恶【恶：批评责备。】人也不顾其怨，以便国家利众为务。故官非其任不处也，禄非其功不受也；见人不正，虽贵不敬也；见人有污，虽尊不下也；得不为喜，去不为恨；非其罪也，虽累辱而不愧也。

“今公所谓贤者，皆可为羞矣。卑疵【卑疵：卑躬屈膝的样子。】而前，孅趋【孅趋：过分谦恭。】而言；相引以势，相导以利；比周【比周：与小人亲近，结党营私。】宾正【宾正：排挤正直的人。宾，通“摈”。】，以求尊誉，以受公奉；事私利，枉主法，猎农民；以官为威，以法为机，求利逆暴：譬无异于操白刃劫人者也。初试官时，倍力为巧诈，饰虚功执空文以罔主上，用居上为右；试官不让贤陈功，见伪增实，以无为有，以少为多，以求便势尊位；食饮驱驰，从姬歌儿，不顾于亲，犯法害民，虚公家：此夫为盗不操矛弧者也，攻而不用弦刃者也，欺父母未有罪而弑君未伐者也。何以为高贤才乎？

“盗贼发不能禁，夷貊【夷貊：泛指少数民族。】不服不能摄【摄：同“慑”，震慑。】，奸邪起不能塞【塞：制止。】，官耗乱不能治，四时不和不能调，岁谷不孰【孰：通“熟”，成熟，丰收。】不能适。才贤不为，是不忠也；才不贤而托官位，利上奉，妨贤者处，是窃位也；有人者进，有财者礼，是伪也。子独不见鸱枭【鸱枭：本意指猫头鹰，这里用来指代奸邪小人。】之与凤皇翔乎？兰芷芎<生僻字>【兰芷芎<生僻字>：指各种香草。】弃于广野，蒿萧【蒿萧：指各种臭草。】成林，使君子退而不显众，公等是也。

“述而不作【述而不作：转述前人旧闻而没有开创自己的新说。】，君子义也。今夫卜者，必法天地，象四时，顺于仁义，分策定卦，旋式正棋，然后言天地之利害，事之成败。昔先王之定国家，必先龟策日月，而后乃敢代；正时日，乃后入家；产子必先占吉凶，后乃有之。自伏羲作八卦，周文王演三百八十四爻而天下治。越王句践放文王八卦以破敌国，霸天下。由是言之，卜筮有何负哉！

“且夫卜筮者，埽除设坐，正其冠带，然后乃言事，此有礼也。言而鬼神或以飨，忠臣以事其上，孝子以养其亲，慈父以畜其子，此有德者也。而以义【以义：按照实际情况。】置数十百钱，病者或以愈，且死或以生，患或以免，事或以成，嫁子【嫁子：嫁女儿。】娶妇或以养生：此之为德，岂直数十百钱哉！此夫【此夫：这就是。】老子所谓‘上德不德，是以有德’。今夫卜筮者利大【利大：贡献大。】而谢少【谢少：索取少。】，老子之云岂异于是乎？

“庄子曰：‘君子内无饥寒之患，外无劫夺之忧，居上而敬，居下不为害，君子之道也。’今夫卜筮者之为业也，积之无委聚，藏之不用府库，徙之不用辎车，负装之不重，止而用之无尽索【索：穷尽。】之时。持不尽索之物，游于无穷之世，虽庄氏之行未能增于是也，子何故而云不可卜哉？天不足西北，星辰西北移；地不足东南，以海为池；日中必移，月满必亏；先王之道，乍存乍亡。公责卜者言必信，不亦惑乎！

“公见夫谈士辩人乎？虑事定计，必是人也，然不能以一言说人主意，故言必称先王，语必道上古；虑事定计，饰先王之成功，语其败害，以恐喜人主之志，以求其欲。多言夸严，莫大于此矣。然欲强国成功，尽忠于上，非此不立。今夫卜者，导惑教愚也。夫愚惑之人，岂能以一言而知之哉！言不厌多。

“故骐骥【骐骥：千里马。】不能与罢驴【罢驴：疲惫的驴子，指劣等驴。罢，同“疲”。】为驷，而凤皇不与燕雀为群，而贤者亦不与不肖者同列。故君子处卑隐以辟众，自匿以辟伦，微见德顺以除群害，以明天性，助上养下，多其功利，不求尊誉。公之等喁喁【喁喁：众人仰慕的样子。】者也，何知长者之道乎！”

宋忠、贾谊忽而自失，芒乎无色，怅然噤口不能言。于是摄衣而起，再拜而辞。行洋洋也，出门仅能自上车，伏轼低头，卒不能出气。

居三日，宋忠见贾谊于殿门外，乃相引屏语【屏语：避开他人私语。】相谓自叹曰：“道高益安，势高益危。居赫赫【赫赫：显赫的样子。】之势，失身且有日矣。夫卜而有不审【审：准确。】，不见夺糈【糈：精米，这里指代财物。】；为人主计而不审，身无所处。此相去远矣，犹天冠地屦【屦：鞋。】也。此老子之所谓‘无名者万物之始’也。天地旷旷，物之熙熙【熙熙：热闹的样子。】，或安或危，莫知居之。我与若，何足预彼哉？彼久而愈安，虽曾氏之义未有以异也。”

久之，宋忠使匈奴，不至而还，抵罪。而贾谊为梁怀王傅，王堕马薨，谊不食，毒恨【毒恨：悔恨。】而死。此务华绝根者也。

太史公曰：古者卜人所以不载者，多不见于篇。及至司马季主，余志而着之。

褚先生曰：臣为郎时，游观长安中，见卜筮之贤大夫，观其起居行步，坐起自动，誓正其衣冠而当乡人也，有君子之风。见性好解妇【性好解妇：性情和顺，体贴人意的女子。】来卜，对之颜色严振【严振：严肃。】，未尝见齿而笑【见齿而笑：笑得露出牙齿，在古时候是一种不礼貌的行为。见，通“现”。】也。从古以来，贤者避世，有居止【居止：居住。】舞泽者，有居民间闭口不言，有隐居卜筮间以全身者。夫司马季主者，楚贤大夫，游学长安，通《易经》，术黄帝、老子，博闻远见。观其对二大夫贵人之谈言，称引古明王圣人道，固非浅闻小数之能。及卜筮立名声千里者，各往往而在。传曰：“富为上，贵次之；既贵各各学一伎能立其身。”黄直，大夫也；陈君夫，妇人也：以相马立名天下。齐张仲、曲成侯以善击刺学用剑，立名天下。留长孺以相彘立名。荥阳氏以相牛立名。能以伎能立名者甚多，皆有高世绝人之风，何可胜言。故曰：“非其地，树之不生；非其意，教之不成。”夫家之教子孙，当视其所以好，好含苟生活之道，因而成之。故曰：“制宅命子【命子：教育孩子。】，足以观士；子有处所，可谓贤人。”

臣为郎时，与太卜待诏为郎者同署【同署：同一个办公单位。】，言曰：“孝武帝时，聚会占家问之，某日可取妇乎？五行家【五行家：研究金木水火土五行之间关系的人。】曰可，堪舆家【堪舆家：风水先生。】曰不可，建除家【建除家：以观测天象占卜吉凶的人。】曰不吉，丛辰家【丛辰家：以研究阴阳五行与岁月日时相配而占卜吉凶的人。】曰大凶，历家【历家：推算历象的人。】曰小凶，天人家【天人家：研究天人感应的人。】曰小吉，太一家【太一家：研究术数的道家流派。】曰大吉。辩讼不决，以状闻。制曰：‘避诸死忌，以五行为主。’”人取于五行者也。