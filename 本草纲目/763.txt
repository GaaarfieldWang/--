【释名】

		又名槲樕、朴樕、大叶栎等。

【集解】

		［颂说］槲，处处山林有之。木高丈余，与栎相类。亦有斗，但小不中用耳。不拘时采。其皮、叶入药。［时珍说］槲有二种：一种丛生小者名袍，音孚，见《尔雅》。一种高者名大叶栎。树、叶俱似栗，长大粗厚，冬月凋落。三、四月开花亦如栗，八九月结实似橡子而稍短小，其蒂亦有斗。其实僵涩味恶，荒岁人亦食之。其木理粗不及橡木，所谓樗栎之材者指此。

		仁〔气味〕苦，涩，平，无毒。

【主治】

		蒸煮做粉，涩肠止痢，功同橡子。

		槲若［修治］［颂说］若即叶之名也。入药须微炙令焦。

【气味】

		甘、苦，平，无毒。

【主治】

		疗痔，止血及血痢，止渴。活血，利小便，除面上齄赤。



			槲实

【附方】

			1. 卒然吐血。槲叶为末，每服二钱，水一盏，煎七分，和渣服。
			2. 鼻衄不止。槲叶捣汁一小盏，顿服即止。
			3. 肠风血痔。热多者尤佳。槲叶微炙研末一钱，槐花炒研末一钱，米饮调服。未止再服。
			4. 冷淋茎痛。槲叶研末，每服三钱，水一盏，葱白七寸，煎六分，去渣，食前温服。
			5. 孩子淋疾。槲叶三片，煎汤服一鸡子壳，小便即时下也。
			6. 腋下狐臭。槲若三升切，水煮浓汁，洗毕，即以甘苦瓠壳烟熏之。后用辛夷、细辛、杜衡末，醋浸一夜，敷之。

			木皮　俗名赤龙皮。

【气味】

			苦，涩，无毒。

【主治】

			煎服，除虫及漏，甚效。煎汤，洗恶疮良。能吐瘰疬，涩五脏。止赤白痢，肠风下血。

【附方】

			1. 赤龙皮汤。治诸败烂疮、乳疮。用槲皮切三升，水一斗，煮五升，春夏冷用，秋冬温用，洗之。洗毕乃敷诸膏。
			2. 附骨疽疮。槲皮烧研，米饮每服方寸匕。
			3. 下部生疮。槲皮、榉皮煮汁，熬如饴糖，以导下部。
			4. 赤白久痢。不拘大人、小儿。用新槲皮一斤，去黑皮切，以水一斗，煎取五升，去渣煎膏，和酒服。