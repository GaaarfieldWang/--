【释名】

		又叫汞粉、轻粉、峭粉、腻粉。

【修治】

		［时珍说］升炼轻粉法：用水银一两，白矾二两，食盐一两，同研不见星，铺于铁器内，以小乌盆覆之。筛灶灰，盐水和，封固盆口。以炭打二炷香取开，则粉升于盆上矣。其白如雪，轻盈可爱。一两汞，可升粉八钱。又法：水银一两，皂矾七钱，白盐五钱，同研，如上升炼。又法：先以皂矾四两，盐一两，焰硝五钱，共炒黄为曲。水银一两，又曲二两，白矾二钱，研匀，如上升炼。

【气味】

		辛，冷，无毒。

【主治】

		通大肠，转小儿疳痹瘰疬，杀疮疥癣虫，及鼻上酒，风疮瘙痒。藏器。治痰涎积滞，水肿鼓胀，毒疮。

【发明】

		［时珍说］水银是至阴的毒物，因火煅丹砂而出，加以盐、矾炼后就成为轻粉，加以硫黄升而为银朱，轻飞灵变，化纯阴为燥烈。其性走而不守，善劫痰涎，消积滞。故水肿风痰、湿热毒疮被劫，涎从齿龈而出，邪郁为之暂开，而疾因之亦愈。若服之过剂，或不得法，则毒气被蒸，窜入经络筋骨，莫之能出。痰涎既去，血液耗亡，筋失所养，营卫不从。变为筋挛骨痛，痈肿疳漏，或手足皲裂，虫癣顽痹，经年累月，遂成废痼，害处很大。观丹客升炼水银轻粉，鼎器稍失固济，铁石撼透，况且是人的筋骨皮肉呢？陈文中说轻粉下痰而损心气，小儿不可轻用，伤脾败阳，必变他证，初生尤宜慎之；而演山氏谓小儿在胎，受母饮食热毒之气，畜在胸膈，故生下个个发惊，宜三日之内与黄连去热，腻粉散毒，又与人参朱砂蜜汤解清心肺，积毒既化，儿可免此患。二种说法各不相同，各有所见：一谓无胎毒者，不可轻服；一谓有胎毒者，宜预解之。用者宜审。

【附方】

		1. 小儿初生。浴汤中入盐少许，拭干，以腻粉少许摩其身，既不畏风，又散诸气。
		2. 初生锁肚。证由胎中热毒，结于肛门，儿生之后，闭而不通三日者。急令妇人咂儿前后心手足并脐七处，四、五次。以轻粉半钱，蜜少许，温水化开，时时与少许，以通为度3. 小儿涎喘服药不退。用无雄鸡子一个取清，入轻粉抄十钱拌和，银器盛，置汤瓶上蒸熟。三岁儿尽食，当吐痰或泄而愈。气实者乃可用。
		4. 幼儿呗乳不止。服此立效。腻粉一钱，盐豉七粒，去皮研匀，丸麻子大。每服三丸，藿香汤下。
		5. 大便壅结。腻粉半钱，沙糖一弹丸，研丸梧子大。每服五丸，临卧温水下。又方：腻粉二钱，黄丹一钱，为末。每米饮服一钱。昔汗方。
		6. 血痢腹痛。腻粉五钱，定粉三钱，同研，水浸蒸饼心少许，和丸绿豆大。每服七丸或十丸。艾一枚，水一盏，煎汤下。
		7. 消肿嗜食。多外伤瘅热，内积忧思，啖食咸物及面，致脾胃干燥，饮食倍常，不生肌肉，大便反坚，小便无度。轻粉一钱为末，姜汁拌匀，长流水下，齿浮是效。后服猪肚丸补之。
		8. 一切虚风不二散：用腻粉一两，汤煎五度如麻脚，慢火焙干，麝香半两，细研。每服一字，温水调下。
		9. 水气肿满。汞粉一钱，乌鸡子去黄，盛粉，蒸饼包，蒸熟取出，苦葶苈炒一钱，同蒸饼杵丸绿豆大。每年前汤下三、五丸，日三服，神效。
		10. 牙齿疼痛。轻粉一钱，大蒜一瓣，杵饼，安膈骨前陷中。先以铜钱隔了，用蚬壳盖定扎住，一宿愈。左疼安右，右疼安左。
		11. 风虫牙疳脓血有虫。轻粉一钱，黄连一两，为末掺之。
		12. 小儿耳烂。轻粉、枣子灰等分，研末，油调敷。
		13. 底耳肿痛，有脓水。轻粉一钱，麝香一分，为末掺之。
		14. 烂弦风眼。腻粉末，口津和，点大眦，日二、三次。
		15. 小儿头疮。葱汁调腻粉涂之。又方：鸡子黄炒出油，入麻油及腻粉末，搽抹。
		16. 小儿生癣。猪脂和轻粉抹之。
		17. 牛皮恶癣。五更食炙牛肉一片，少刻以轻粉半钱，温酒调下。
		18. 杨梅疮癣。岭南卫生方用汞粉、大风子肉等分，为末，涂之即愈。另一方：用轻粉二钱，杏仁四十二个去皮，洗疮拭干搽之，三次即愈。干则以鹅胆汁调。
		19. 杨梅毒疮。轻粉一钱，雄黄、丹砂各二钱半，槐花炒、龟板炙各一两，为末，糊丸梧子大。每服一钱，冷茶下，日二服，七日愈。另一方：用轻粉、胡桃仁、槐花炒研、红枣肉各二钱，捣丸。分作三服。初日鸡汤下，二日酒下，三日茶下。三日服完，五日疮干，七日痂落。另一方：用猪肾一对，去膜批开，各掺轻粉一钱扎定，麻油二两炸熟。顿食，不破刚十牙。仍服金银花药。一方：用大鸡卵一个，去黄留白，入轻粉一钱搅匀，纸糊饭上蒸熟食。

		 



			水银粉