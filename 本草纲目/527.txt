【修治】

		又称五叶莓、茏草同拔、茏葛、赤葛、五爪龙、赤泼藤。

【集解】

		［恭说］蔓生平泽，叶似白蔹，四月、五月采之。［时珍说］塍堑间甚多。其藤柔而有棱，一枝一须，凡五叶。叶长而光，有疏齿，面青背淡。七八月结苞成簇，青白色。花大如粟，黄色四出。结实大如龙葵子，生青熟紫，内有细子。其根白色，大者如指，长一二尺，捣之多涎滑。

【气味】

		酸、苦，寒，无毒。

【主治】

		痈疖疮肿虫咬，捣根敷之。风毒热肿游丹，捣敷并饮汁。凉血解毒，利小便。根擂酒服，消疖肿，神效。

【附方】

		1. 小便尿血。五叶藤阴干为末。每服二钱，白汤下。
		2. 喉痹肿痛。五爪龙草、车前草、马兰菊各一握，捣汁，慢慢咽下。
		3. 一切肿毒，发背乳痈，便毒恶疮，初起者。并用五叶藤或根一握，生姜一块，捣烂，入好酒一碗绞汁。热服取汗，以渣敷之，即散。一用大蒜代姜，亦可。
		4. 跌扑损伤。五爪龙捣汁，和童尿、热酒服之。出汗。