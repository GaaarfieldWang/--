【释名】

		又称京三棱、草三棱、鸡爪三棱、黑三棱、石三棱。

【集解】

		［时珍说］三棱多生于荒废陂池湿地中。春天丛生，夏秋抽高茎，茎端复生数叶，开花六七枝，花皆细碎成穗，黄紫色，中有细子。其叶茎花实俱有三棱，并与香附苗叶花实一样，但长且大。其茎光滑三棱，如棕之叶茎。茎中有白穰，剖之织物，柔韧如藤。

		根［修治］［元素说］入用须炮熟。［时珍说］消积须用醋浸一日，炒或煮熟焙干，入药乃良。

【气味】

		苦，平，无毒。

【主治】

		积聚结块，产后恶血血结，通月水，堕胎，止痛利气。治气胀，破积气，消扑损瘀血，妇人血脉不调，心腹痛，产后腹痛血运。心膈痛，饮食不消。通肝经积血，治疮肿坚硬下乳汁。

【发明】

		［时珍说］三棱能破气散结，故能治各种病。其功可近于香附而力峻，让难久服。

【附方】

		1. 小儿气癖。三棱煮汁作羹粥，与奶母食，日亦以枣许与儿食，小儿新生百日及十岁以下，无问痫热痃癖等皆理之。秘妙不可具言，大效。
		2. 痞气胸满口干，肌瘦食减，或时壮热。石三棱、京三棱、鸡爪三棱并炮，蓬莪三枚，槟榔一枚，青橘皮五十片醋浸去白，陈仓米一合醋浸淘过，巴豆五十个去皮，同青皮、仓米炒干，去豆为末，糊丸绿豆大。每米饮下三丸，日一服。
		3. 反胃恶心，药食不下。京三棱炮一两半，丁香三分，为末。每服一钱，沸汤点服。乳汁不下。京三棱三个，水二碗，煎汁一碗洗奶，取汁出为度，极妙。