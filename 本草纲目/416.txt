【释名】

		［时珍说］按《陆佃埤雅》云：月令仲夏令民无刈蓝以染。郑玄言恐伤长养之气也。然则刈蓝先王有禁，制字从监，以此故也。

【集解】

		［别录说］蓝实生河内平泽，其茎叶可以染青。［弘景说］即今染襟碧所用，尖叶的为最佳。［恭说］蓝有三种：一种叶围径二寸许，厚三四分者，堪染青，出岭南，太常名为木蓝子；陶氏所说乃是菘蓝，其汁抨为淀甚青者，本经所用乃是蓼蓝实也，其苗似蓼而味不辛，不堪为淀，惟作碧色尔。

		蓝实〔气味〕苦，寒，无毒。

【主治】

		解诸毒。杀蛊蛀疰鬼螫毒。久服头不白，轻身。填骨髓，明耳目，利五脏，调六腑，通关节，治经络中结气，使人健少睡，益心力。疗毒肿。蓝叶汁　也称蓼蓝。

【气味】

		苦、甘，寒，无毒。

【主治】

		杀百药毒。解狼毒、射罔毒。汁涂五心，止烦闷，疗蜂螫毒。斑蝥、芫青、朱砂、砒石毒。

		马蓝〔主治〕妇人败血。连根焙捣下筛，酒服一钱匕。

		吴蓝〔气味〕苦、甘，冷，无毒。

【主治】

		寒热头痛，赤眼，天行热狂，丁疮，游风热毒，肿毒风疹，除烦止渴，杀疳，解毒药毒箭，金疮血闷，毒刺虫蛇伤，鼻衄吐血，排脓，产后血运，小儿壮热。解金石药毒、狼毒、射罔毒。

【发明】

		［震亨说］蓝属水，能使败血分归经络。［时珍说］各种蓝形虽不同，而性味不远，故能解毒除热。只有木蓝叶力似少劣，蓝子则专用蓼蓝者也。至于用淀与青布，则是刈蓝浸水入石灰澄成，性味不能不少异，不可与蓝汁一概而论。有人病呕吐，服玉壶诸丸不效，用蓝汁入口即定，可取其杀虫降火。如此之类，不可不知。

【附方】

		1. 小儿赤痢。捣青蓝汁二升，分四服。
		2. 上气咳嗽，呷呀息气，喉中作声，唾粘。以蓝叶水浸捣汁一升，空腹频服。须臾以杏仁研汁，煮粥食之。一两日将息，依前法更服，吐痰尽方瘥。
		3. 飞血赤目，热痛。干蓝叶切二升，车前草半两，淡竹叶切三握，水四升，煎二升，去渣温洗。冷即再暖，以瘥为度。
		4. 服药过剂，烦闷，及中毒烦闷欲死，捣蓝汁服数升。
		5. 唇边生疮，连年不瘥。以八月蓝叶一斤，捣汁洗之，不过三度瘥。
		6. 天泡热疮，蓝叶捣敷之，效果良好。
		7. 疮疹不快。板蓝根一两，甘草一分，为末。每服半钱或一钱，取雄鸡冠血三二点，同温酒少许调下。



			蓝