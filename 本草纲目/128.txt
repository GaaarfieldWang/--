【催生】香附子九月十月服此，永无惊恐。同缩砂、甘草末服，名福胎饮。人参横生倒产，同乳香、丹砂，鸡子白、姜汁调服，子母俱安。白芷煎服。或同百草霜，童尿、醋汤服。益母草难产及子死，捣汁服。蒺藜子同贝母末服，催生堕胎，下胞衣。贝母末服。麻子仁倒产，吞二枚。黄麻根煮服，催生破血，下胞衣。盐豉烧研，酒服。皂荚子吞一枚。柞木皮同甘草煎服。乳香丸服，末服。同丁香、兔胆，丸服。龙脑新水服少许，立下。槐实内热难产，吞之。莲花、胡麻、赤石脂、代赭石、禹余粮、石蟹、蛇黄煮。鳔胶烧。
【胎死】当归同芎末、童尿、流水煎服。丹参末。黄葵子末。瞿麦煎。益母草汁。贝母紫金藤、苦瓠灰。雀麦煎水。大豆煎醋。胡麻油和蜜。肉桂童尿、酒服末。榆白皮末。皂荚刺灰酒服。木莓根皮破血。炊蔽灰水服。松烟墨水服。蓖麻子四枚，同巴豆三枚，入麝香，贴脐。伏龙肝酒服，仍贴脐下。水银吞二两，即下。胡粉水服。硇砂同当归酒服。
【堕生胎】附子堕胎，为百药长。天雄、乌喙、侧子、半夏、天南星、玄胡索、补骨脂、莽草、商陆、瞿麦、牛膝、羊踯躅、土瓜根、薏苡根、茜根、蒺藜、红花、茅根、鬼箭羽、牡丹皮、大麦蘖、麦曲、䕡茹、大戟、薇衔、黑牵牛、三棱、野葛、藜芦、干姜、桂心、皂荚、干漆、槐实、巴豆、欓根、衣鱼、蝼蛄、虻虫、水蛭、 䗪（zhè ）虫、蛴螬、蚱蝉、斑蝥、芫青、地胆、蜈蚣、蛇蜕、石蚕、马刀、飞生、亭长、蜥蜴、蟹爪同桂心、瞿麦、牛膝为末，煎酒服。