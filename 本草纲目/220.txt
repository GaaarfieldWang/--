【集解】

	［时珍说］蛇黄生于蛇腹中，如牛黄之意。世人因其难得，遂以蛇含石代替。

【修治】

	［大明说］入药烧赤，以醋淬三四次，研末水飞用。

【气味】

	冷，无毒。

【主治】

	心痛疰忤，石淋，小儿惊痫，妇人产难，以水煮研服汁。镇心。磨汁，涂肿毒。

【附方】

	1. 暗风痫疾。忽然仆地，不知人事，良久方醒。蛇黄，火煅醋淬七次，为末。每调酒服二钱，数服愈。年深者亦效。
	2. 惊风痫疳。神穴丹：治急惊风、痫疾、疳热等证。用紫色蛇黄四两煅过，铁粉一两，朱砂半两，麝香一钱，为末，糯粉糊丸芡子大，漆盘晒干。每丸有一小穴，故名神穴丹。每服一丸，薄荷酒化下，立苏。疳热，冷水化下。
	3. 小儿项软　因风虚者。蛇含石一块，煅七次，醋淬七次研，郁金等分，为末，入麝香少许，白米饭丸龙眼大。每服一丸，薄荷汤化服，一日一服。
	4. 瘴疟鬼疟，食疟。蛇含石末一两，研匀，入水火鼎内，上以盏盖，六一泥固济，煅至药升在盏，刮下为末，米糕糊丸绿豆大，雄黄为衣。每服一丸，黑豆研水，五更送下。
	5. 血痢不止。蛇含石二枚，火煅醋淬，研末。每服三钱，米饮下。
	6. 肠风下血，脱肛。蛇黄二颗，火煅醋淬七次，为末。每服三钱，陈米饮下。