【释名】

		又称苏木。［时珍说］海岛有苏方国，其地产此木，故名。

【集解】

		［恭说］苏方木自南海、昆仑来，而交州、爱州亦有之。树似庵罗，叶若榆叶而无涩，抽条长丈许，花黄，子青熟黑。其木，人用以染绛色。［时珍说］按嵇含南方草木状说：苏方树类槐，黄花黑子。煎汁忌铁器，则色黯。暹罗国人当柴用。

【气味】

		甘、咸，平，无毒。

【主治】

		破血。产后血胀闷欲死者，水煮五两，取浓汁服。妇人血气心腹痛，月经不调，排脓止痛，消痈肿扑损瘀血，女人失音血噤，赤白痢。虚劳血癖气壅滞，产后恶露不安，心腹绞痛及经络不通，男女中风，口噤不语。并宜细研乳头香末方寸匕，以酒煎苏方木，调服。霍乱呕逆，水煎服。破疮疡死血，产后败血。



			苏方木

【附方】

			1. 产后血晕。苏方木三两，水五升，煎至二升，分服。
			2. 产后气喘，面黑欲死。用苏木二两，水两碗，煮一碗，加人参末一两服。随时加减，有神效。
			3. 破伤风病。苏方木为散三钱，酒服立效。此方名“独圣散”。
			4. 脚气肿痛。苏方木、鹭鸶藤等分，细剉，加淀粉少许，水二斗，煎一斗五升，先熏后洗。
			5. 偏坠肿痛。苏方木二两，好酒一壶煮熟，频饮立好。