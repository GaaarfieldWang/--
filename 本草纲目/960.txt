【释名】

		又名夜光、熠耀、夜照、景天、救火、据火、挟火、宵烛、丹鸟。［宗奭说］萤常在大暑前后飞出，是得大火之气而化，故明照如此。

		［集解］［别录说］萤火生阶地池泽。七月七日取，阴干。［弘景说］此是腐草及烂竹根所化。初时如蛹，腹下已有光，数日变而能飞。方术家捕置酒中令死，乃干之。［时珍说］萤有三种：一种小而宵飞，腹下光明，乃茅根所化也，《吕氏月令》所谓“腐草化为萤”者是也；一种长如蛆蝎，尾后有光，无翼不飞，乃竹根所化也，一名蠲，俗名萤蛆，《明堂月令》所谓“腐草化为蠲”者是也；一种水萤，居水中，唐李子卿《水萤赋》所谓“彼何为而化草，此何为而居泉”是也。入药用飞萤。



			萤火

【气味】

			辛，微温，无毒。

【主治】

			明目。疗青盲。小儿火疮伤，热气蛊毒鬼疰，通神精。

【附方】

			1. 黑发。七月七日夜，取萤火虫二七枚，捻发自黑也。
			2. 明目。用萤火二七枚，纳大鲤鱼胆中，阴干百日为末。每点少许，极妙。