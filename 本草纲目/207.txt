【释名】

	炉先生。［时珍说］炉火所重，其味甘，故名。

【集解】

	［时珍说］炉甘石所在坑冶处都有，川蜀、湘东一带最多，而太原、泽州、阳城、高平、灵丘、融县及云南者为胜，金银之苗也。其块大小不一，状似羊脑，松如石脂，亦粘舌。产于金坑的炉甘石，其色微黄，为上品。产于银坑者，其色白，或带青，或带绿，或粉红。赤铜得之，即变成黄色，现在的黄铜，就是此物所转化来的。《造化指南》中说：炉甘石受黄金、白银之气熏陶，三十年方能结成。以大秽浸及砒煮过，都可以点化，不减三黄。崔防外丹本草云：用铜一斤，炉甘石一斤，炼之即成鍮石一斤半。非石中物取出乎？真正的鍮石产于波斯，像黄金一样，烧过后赤而不黑。

【修治】

	［时珍说］凡用炉甘石，以炭火煅红，童子小便淬七次，水洗净，研粉，水飞过，晒用。

【气味】

	甘，温，无毒。

【主治】

	止血，消肿毒，生肌，明目去翳退赤，收湿除烂。同龙脑点，治目中一切诸病。

【发明】

	［时珍说］炉甘石，阳明经药也。受金银之气，故治眼病为主要药材。时珍常用炉甘石煅淬、海螵蛸、硼砂各一两，为细末，以点诸目病，效果甚好。入朱砂五钱，则性不粘也。



		炉甘石

【附方】

		1. 目暴赤肿。炉甘石火煅尿淬，风化硝等分，为末。新水化一粟点之。
		2. 诸般翳膜。炉甘石、青矾、朴硝等分，为末。每用一字，沸汤化开，温洗。日三次。一切目疾。真炉甘石半斤，用黄连四两，判豆大，银石器内，水二碗，煮二伏时，取黄连为末，入片脑二钱半，研匀罐收。每点少许，频用取效。又方：炉甘石煅一钱，盆硝一钱，为末。热汤泡洗。
		3. 目中诸病。石连光明散：治眼中五轮八廓诸证，神效。炉甘石半斤，取如羊脑、鸭头色者，以桑柴灰一斗，火煅赤研末，用雅州黄连各四两，切片，煎水浸石，澄取粉，晒干。用铅粉二定，以二连水浸过，炒之。雄黄研末。每用甘石、铅粉各三分，雄黄一分，片脑半分，研匀，点眼甚妙。
		4. 目暗昏花。炉甘石火煅童尿淬七次，代赭石火煅醋淬七次，黄丹水飞，各四两为末。白沙蜜半斤，以铜铛炼去白沫，更添清水五六碗，熬沸下药，文武火熬至一碗，滴水不散，以夹纸滤入瓷器收之。频点目用。
		5. 烂弦风眼。治风眼流泪，烂弦。白炉甘石四两，火煅童尿淬七次，地上出毒三日，细研。每用椒汤洗目后，临卧点三四次，次早以茶汤洗去，甚妙。又方：炉甘石一斤火煅，黄连四两煎水淬七次，为末，入片脑。每用点目。宣明眼科方：用炉甘石、石膏各一钱，海螵蛸三分，为末。入片脑、麝香各少许，收点。另一方，用炉甘石二两。以黄连一两煎水，人童尿半盏再熬，下朴硝一两又熬成。以火煅石淬七次，洗净为末，入密陀僧末一两研匀，收点之。
		6. 齿疏陷物。炉甘石煅、寒水石等分，为末。每用少许擦牙，忌刷牙，久久自密。
		7. 漏疮不合。童尿制炉甘石、牡蛎粉，外塞之。内服滋补药。
		8. 下疳阴疮。炉甘石火煅醋淬五次一两，孩儿茶三钱，为末，麻油调敷。立愈。
		9. 阴汗湿痒。炉甘石一分，真蚌粉半分，研粉扑之。