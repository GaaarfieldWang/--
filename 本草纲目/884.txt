【释名】

		又名芸香、椗花、柘花、瑒花、春桂、七里香。［时珍说］此物山野丛生甚多，而花繁香馥，故名。

【集解】

		［时珍说］生于江、淮、湖、蜀野中，大者株高丈许。其叶似栀子，叶生不对节，光泽坚强，略有齿，凌冬不凋。三月开花繁白，黄蕊甚芬香。结子大如椒，青黑色，熟则黄色，可食。其叶味涩，人取以染黄及收豆腐，或杂入茗中。秋间叶上微白如粉污，辟蠹殊验。许慎说：芸，似苜蓿。

		叶〔气味〕酸，涩、微甘，无毒。

【主治】

		久痢，止渴，杀蚤、蠹。用三十片，同老姜三片，水蒸热，洗烂弦风眼。