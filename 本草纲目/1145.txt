【释名】又称灵液、神水、金浆、醴泉。［时珍说］人舌下有四窍：两窍通心气，两窍通肾液。心气流入舌下为神水，肾液流入舌下为灵液。道家谓之金浆玉醴。溢为醴泉，聚为华池，散为津液，降为甘露，所以灌溉脏腑，润泽肢体。故修养家咽津纳气，谓之清水灌灵根。人能终日不唾，则精气常留，颜色不槁；若久唾，则损精气，成肺病，皮肤枯涸。故说远唾不如近唾，近唾不如不唾。人有病，则心肾不交，肾水不上，故津液干而真气耗也。
【气味】甘、咸，平，无毒。
【主治】疮肿、疥癣、皱疱，五更未语者，频涂擦之。又明目退翳，消肿解毒。
【发明】［时珍说］唾津，乃人之精气所化。人能每天漱口擦齿，以津洗目，及常时以舌舐拇指甲，揩目，久久令人光明不昏。又能退翳，凡人有云翳，但每日令人以舌舐数次，久则真气熏及，自然毒散翳退也。
【附方】1. 手指肿痛。以唾和白硇砂，搜面作碗子，盛唾令满，著硇末少许，以指浸之，一日即愈。2. 手足发疣。以白粱米粉，铁铛炒赤，研末，以众人唾和，敷厚一寸，即消。3. 腋下狐气。用自己唾擦腋下数过，以指甲去其垢，用热水洗手数遍，如此十余日则愈。4. 毒蛇螫伤。急以小便洗去血，随取口中唾，频频涂之。