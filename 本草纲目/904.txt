【释名】又称凿子木。［时珍说］此木坚韧，可为凿柄，故名凿子木。
【集解】［藏器说］柞木生南方，细叶，今之做梳者是也。［时珍说］此木处处山中皆有，高者丈余。叶小而有细齿，光滑而韧。其木及叶丫皆有针刺，经冬不凋。五月开碎白花，不结子。其木心理皆白色。
木皮〔气味〕苦，平，无毒。
【主治】黄疸病，烧末，水服方寸匕，每日三服。治鼠瘘难产，催生利窍。
叶〔主治〕肿毒痈疽。
【附方】〔木皮〕1. 鼠瘘。柞木皮五升，水一斗，煮汁二升服，当有宿肉出而愈。2. 妇人难产。催生柞木饮：不拘横生倒产，胎死腹中，用此皆有效。用大柞木枝一尺，洗净，大甘草五寸，并寸折。以新汲水三升半，同入新沙瓶内，以纸三重紧封，文武火煎至一升半。待腰腹重痛，欲坐草时，温饮一小盏，便可下。如渴，又饮一盏，至三四盏，下重便生，更无诸苦。〔叶〕诸般痈肿发背。用干柞木叶，干荷叶中心蒂、干萱草根、甘草节、地榆各四两，细剉。每用半两，水二碗，煎一碗，早晚各一服。已成者其脓血自渐干涸，未成者其毒自消。