【预解】黑大豆同绿豆，赤小豆、甘草煮食饮汁。胡麻油煎浓食，外同葱涎掺周身。朱砂蜜调服，白水牛虱焙研，做面饼食。
【内治】升麻解毒，散痘疹前热。柴胡退痘后热。牛蒡子痘出不快，便闭，咽不利，同荆芥、甘草煎服。贯众同升麻、芍药煎，老丝瓜烧研，沙糖水服。山楂水煎。干陷，酒煎。荔枝浸酒。壳，煎汤、葡萄擂酒服。橄榄研。胡桃烧研，胡荽酒服。胡荽浸酒服，泰和老鸡五味煮食，竹笋汤。虾汤、鱼汤、生蚬水并主痘出不快。黄芪主气虚色白不起。人参同上。甘草初出干淡不长，色白不行浆，不光泽，既痂而胃弱不食，痘后生痈肿，或溃后不收，皆元气不足也，并宜参、苠，甘草三味主之，以固营卫，生气血。或加糯米助肺，芎藭行气，芍药止痛，肉桂引血化脓。芍药、肉桂、糯米、肉豆蔻止泻。
【外治】沉香同乳香、檀香烧烟，辟恶气，托痘。稻草　猪爪壳并烧烟，辟恶气。胡荽煎酒喷儿，并洒床帐席下。水杨柳根风寒出不快，煎汤浴。茱萸口噤，嚼一、二粒抹之。茶叶烧熏痘痒。马齿苋灰。败茅黄绢灰。海螵蛸末。