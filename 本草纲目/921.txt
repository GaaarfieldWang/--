【释名】又名炭皮、良无极。
【集解】［别录说］占斯生太山山谷。采无时。［弘景说］李当之说：是樟树上寄生，树大衔枝在肌肉。今人皆以胡桃皮为之，非是真也。按桐君采药录载：生上洛。是木皮，状如厚朴，色似桂白，其理一纵一横。今市人皆削，乃似厚朴，而无正纵横理。
【气味】苦，温，无毒。
【主治】邪气湿痹，寒热疽疮，除水坚积血症，月闭无子。小儿躄不能行，诸恶疮痈肿，止腹痛，令女人有子。主脾热，洗手足水烂伤。解狼毒。
【附方】发背肠痈疽痔，妇人乳痈，诸产癥瘕。木占斯、甘草炙、厚朴炙、细辛、栝楼、防风、干姜、人参、桔梗、败酱各一两，为散。酒服方寸匕，昼七夜四，以多为善。内痈在上者，当吐脓血；在下者，当下脓血。其疮未坏及长服者，去败酱。一方加桂心。