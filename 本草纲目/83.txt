【释名】不痛者为尿血，主虚；痛者为血淋，主热。
【尿血】生地黄汁：和姜汁、蜜服。蒲黄：地黄汁调服，或加发灰。白芷：同当归末服。玄胡索：同朴硝煎服。升麻：小儿尿血，煎服。甘草：小儿尿血，煎服。人参：阴虚者，同黄芩，蜜炙萝卜蘸食。郁金：破恶血，血淋尿血，葱白煎。香附：煎酒，服后服地榆汤。狼牙草：同蚌粉、槐花、百药煎，末服。麦麸：炒香，猪脂蘸食。乌梅：烧末，醋糊丸服。棕榈：半烧半炒，水服。地骨皮新者，浓煎入酒服。柏叶：同黄连末，酒服。槐花同郁金末，淡豉汤服。五倍子：盐梅丸服。蚕茧：大小便血，同蚕连、蚕沙、僵蚕为末，入麝香服。
【血淋】生地黄：同车前汁温服，又同生姜汁服。香附：同陈皮、赤茯苓煎服。茄叶：末，盐、酒服二钱。赤小豆：炒末，葱汤服。青粱米：同车前子煮粥，治老人血淋。大麻根：水煎。莲房：烧，入麝香，水服。槟榔磨，麦门冬：汤服。鸡屎白：小儿血淋，糊丸服。