【释名】

		又称蛇衔、威蛇、小龙牙、紫背龙牙。

【集解】

		［别录说］蛇含出益州山谷，八月采，阴干。［弘景说］蛇衔处处有之。有两种，并生石上，亦生黄土地。当用细叶有黄花者。［时珍说］此二种：细叶者名蛇衔，大叶者名龙衔。龙衔亦入疮膏用。

【气味】

		苦，微寒，无毒。

【主治】

		惊痫。寒热邪气，除热，金疮疽痔，头疡。疗心腹邪气，腹痛湿痹，养胎，利小儿。治小儿寒热丹疹。止血协风毒，痈肿赤眼。解一切蛇毒。治咽喉中痛，含咽之便效。



			蛇含

【发明】

			［颂说］古今治丹毒疮肿方通用蛇含。古今录验治赤疹，用蛇衔草，捣极烂敷之即瘥。赤疹由冷湿搏于肌中，甚即为热，乃成赤疹。天热则剧，冷则减是也。

【附方】

			1. 产后泻痢，小龙牙根一握，浓煎服之甚效，即蛇含是也。
			2. 金疮出血，蛇含草捣敷之。
			3. 身面恶癣。紫背草入生矾研，敷二三次断根。