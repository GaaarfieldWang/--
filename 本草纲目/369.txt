【释名】

		又称苇、葭、花名蓬蕽、笋名虇。

【集解】

		［恭说］芦根生下湿地。茎叶似竹，花若荻花，名蓬蕽。二月八月采根，日干用。［斅说］芦根须要逆水生，并黄泡肥厚者，去须节并赤黄皮用。

		根〔气味〕甘，寒，无毒。



			芦

【主治】

			消渴客热，止小便利。疗反胃呕逆不下食，胃中热，伤寒内热，弥良。解大热，开胃，治噎哕不止。寒热时疾烦闷，泻痢人渴，孕妇心热。

			笋〔气味〕小苦，冷，无毒。

【主治】

			膈间客热，止渴，利小便，解河豚及诸鱼蟹毒。解诸肉毒。

【发明】

			［时珍说］按雷公《炮炙论·序》中说：益食加觞，须煎芦、朴。注：用逆水芦根并厚朴二味等分，煎汤服。盖芦根甘能益胃，寒能降火。

【附方】

			骨蒸肺痿，不能食者，苏游芦根饮主之。芦根、麦门冬、地骨皮、生姜各十两，橘皮、茯苓各五两，水二斗，煮八升，去滓，分五服，取汗乃瘥。

			呕哕不止，厥逆者。芦根三斤切，水煮浓汁，频饮二升。必效：若以童子小便煮服，不过三服愈。

			五噎吐逆，心膈气滞，烦闷不下食。芦根五两判，以水三大盏，煮取二盏，去滓温服。

			反胃上气。芦根、茅根各二两，水四升，煮二升，分服。

			霍乱烦闷。芦根三钱，麦门冬一钱，水煎服。

			霍乱胀痛。芦根一升，生姜一升，橘皮五两，水八升，煎三升，分服。

			茎、叶〔气味〕甘，寒，无毒。

【主治】

			霍乱呕逆，肺痈烦热，痈疽。烧灰淋汁，煎膏，蚀恶肉，去黑子。萚：治金疮，生肉灭瘢。

【发明】

			［时珍说］古方煎药多用劳水及陈芦火，取其水不强，火不盛也。芦中空虚，故能入心肺，治上焦虚热。

【附方】

			1. 霍乱烦渴腹胀。芦叶一握，水煎服。又方：芦叶五钱，糯米二钱半，竹茹一钱，水煎，入姜汁、蜜各半合，煎两沸，时时呷之。
			2. 吐血不止。芦荻外皮烧灰，勿令白，为末，入蚌粉少许，研匀，麦门冬汤服一二钱。三服可救一人。
			3. 肺痈咳嗽，烦满微热，心胸甲错。苇茎汤：用苇茎切二升，水二斗，煮汁五升。入桃仁五十枚，薏苡仁、瓜瓣各半升，煮取二升，服。当吐出脓血而愈。

			蓬蕽〔气味〕甘，寒，无毒。

【主治】

			霍乱。水煮浓汁服，大验。煮汁服，解中鱼蟹毒。烧灰吹鼻，止衄血。亦入崩中药。

【附方】

			干霍乱病，心腹胀痛。芦蓬茸一把，水煮浓汁，顿服二升。

			诸般血病。水芦花、红花、槐花、白鸡冠花、茅花等分，水二钟，煎一钟服。