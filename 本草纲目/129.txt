【补虚活血】

	人参血运，同紫苏、童尿，煎酒服。不语，同石菖蒲，煎服。发喘，苏木汤服末二钱。秘塞，同麻仁、枳壳，丸服。诸虚，同当归、猪肾煮食。当归血痛，同干姜末服。自汗，同黄芪、白芍药，煎服。蒲黄血运、血瘕、血烦、血痛、胞衣不下，井水服二钱。或煎服。苏木血运、血胀、血噤，及气喘欲死，并煎服。黄芪产后一切病。杜仲诸病，枣肉丸服。泽兰产后百病。根，做菜食。益母草熬膏，主胎前产后诸病。茺蔚子同上。地黄酿酒，治产后百病。酒服，下恶血。桃仁煮酒。薤白、何首乌并主产后诸疾。麻子仁浸酒，去瘀血，产后余疾。玄参、蜀椒、蚺蛇膏、蛏、淡菜、阿胶并主产乳余疾。

【血运】

	红花煮酒服，下恶血、胎衣。茜根煎水。红曲擂酒。神曲炒研，汤服。虎杖煎水。夏枯草汁。松烟墨磨醋。白纸灰酒服。鳔胶烧末，童尿、酒服。接骨木血运烦热，煎服。续断血运寒热，心下硬，煎服。

【血气痛】

	丹参破宿血，生新血。败芒箔止好血，去恶血，煮酒服。三七酒服。芎藭、三棱、莪术、甘蕉根、玄胡索酒服。鸡冠花煎酒。大黄醋丸。红蓝花酒煎。赤小豆、羊蹄实、败酱、牛膝、红曲擂酒。姜黄同桂，酒服。郁金烧研，醋服。莲薏生研，饮服。生姜水煎。

【下血过多】

	贯众心腹痛，醋炙，研末服。艾叶血不止，同老姜煎服，立止。感寒腹痛，焙熨脐上。紫菀水服。石菖蒲煎酒。槠木皮煎水。椿白皮、桑白皮炙，煎水。百草霜同白芷末服。凌霄花并主产后恶漏淋沥。旋覆花同葱煎服。

【风痉】

	荆芥产后中风，痉直口噤，寒热不识人，水煎入童尿、酒服。或加当归。黑大豆炒焦冲酒。竹沥、地榆并主产乳痉疾。

【寒热】

	柴胡、白马通灰水服。松花壮热，同芎、归、蒲黄、红花、石膏，煎服。

【血渴】

	黄芩产后血渴，同麦门冬煎服。紫葛烦渴，煎呷。芋根产妇宜食之，破血。

【下乳汁】

	母猪蹄同通草煮食，饮汁。牛鼻做羹食，不过三日，乳大下。羊肉做胜食。鲍鱼汁同麻仁、葱豉，煮羹食。虾汁煮汁或羹。胡麻炒研，入盐食。麻子仁煮汁。赤小豆煮汁。豌豆煮汁。丝瓜烧存性，研，酒服取汗。莴苣煎汁服。子，研，酒服。贝母同知母、牡蛎粉，以猪蹄汤日服。土瓜根研末，酒服，日二。栝楼根烧研酒服，或酒、水煎服。栝楼子炒研，酒服二钱。胡荽煮汁或酒。繁缕、泽泻、细辛、殷蘖产下乳汁。石钟乳粉漏芦汤调服一钱，乳下止。石膏煮汁服。王不留行通血脉，下乳汁之神品也。穿山甲炮研，酒服二钱，名涌泉散。蜜蜂子炒治食。漏芦、飞廉、荆三棱并煎水洗乳。



		陈希夷二十四节气导引坐功图

		势冬至十一月中坐功图

		运主太阳终气

		时配足少阴肾君火

		坐功：每日子、丑两个时辰，平坐，伸展两足，两手握拳按两膝，左右用力十五次，再吐纳、叩齿、吞津。

		治病：手足经络寒湿，脊股内后廉痛，足痿阙，嗜睡，足下热，脐痛，左胁下背肩髀间痛，胸满，大小腹痛，大便难，腹大颈肿，咳嗽，腰冷如冰及肿，脐下气逆，小腹急痛泄，下肿，足胻寒蝉页逆，冻疮。