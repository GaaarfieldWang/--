【释名】

		又称土瓜、老鸦瓜、马爮、赤雹子、野甜瓜、师姑草、公公须。

【集解】

		［时珍说］王瓜三月生苗，其蔓多须，嫩时可茹。其叶圆如马蹄而有尖，面青背淡，涩而不光。六七月开五出小黄花成簇。结子累累，熟时有红黄二色，皮亦粗涩。根不似葛，但像栝楼根这么小的，澄粉甚白腻，须深掘二三尺乃得正根。江西人栽之沃土，取根作蔬食，味道像山药。

		根【气味】

		苦，寒，无毒。

【主治】

		消渴内痹，瘀血月闭，寒热酸疼，益气愈聋。散痈肿留血，妇人带下不通，下乳汁，止小便数不禁，逐四肢骨节中水，治马骨刺人疮。天行热疾，酒黄病，壮热心烦闷，热劳，排脓，消扑损瘀血。主蛊毒，小儿闪癖，痞满痰疟。并取根及叶捣汁，少少服，当吐下。利大小便，治面黑面疮。

【附方】

		1. 小儿发黄。土瓜根生捣汁三合与服，不过三次。
		2. 黄疸变黑。医所不能治，用土瓜根汁，平旦温服一小升，午刻黄水当从小便出。不出再服。小便如泔，乃是肾虚。用王瓜根一两，白石脂二两，菟丝子酒浸二两，桂心一两，牡蛎粉一两，为末。每服二钱，大麦粥饮下。
		3. 小便不通。土瓜根捣汁，入少水解之，筒吹入下部。
		4. 大便不通。上方吹入肛门内。二便不通，前后吹之，取通。
		5. 乳汁不下。土瓜根为末。酒服一钱，一日二服。杨氏产乳方。经水不利带下，少腹满，或经一月再见者，土瓜根散主之。土瓜根、芍药、桂枝、 虫各三两，为末。酒服方寸匕，日三服。
		6. 一切漏疾。土瓜根捣敷之，燥则易。
		7. 耳聋灸法。湿土瓜根，削半寸塞耳内，以艾灸七壮，每旬一灸，愈乃止。

		子〔气味〕酸、苦，平，无毒。

【主治】

		生用：润心肺，治黄病。炒用：治肺痿吐血，肠风泻血，赤自痢。主蛊毒。反胃吐食。【附方】

		1. 消渴饮水。雹瓜去皮。每食后嚼二三两，五七度瘥。
		2. 反胃吐食。马雹儿灯上烧存性一钱，入好枣肉、平胃散末二钱，酒服，食即可下。即野甜瓜，北方多有之。
		3. 痰热头风。悬栝楼一个，赤雹儿七个焙，大力子（即牛蒡子）焙四两，为末。每食后茶或酒服三钱。忌动风发热之物。筋骨痛挛马雹儿子炒开口，为末。酒服一钱，日二服。
		4. 赤目痛涩，不可忍。小圆瓜蒌，篱上大如弹丸、红色、皮上有刺者，九月、十月采，日干，槐花炒、赤芍药等分，为末。每服二钱，临卧温酒下。卫生家宝方。瘀血作痛赤雹儿烧存性，研末。无灰酒空心服二钱。
		5. 大肠下血。王瓜一两烧存性，地黄二两，黄连半两，为末，蜜丸梧子大。米饮下三十丸。