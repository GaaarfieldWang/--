【释名】

		亦称水马。

【集解】

		［藏器说］海马出自南海。形如马，长五六寸，虾类也。鼻《南州异物志》云：大小如守宫，其色黄褐。妇人难产割裂而出者，手持此虫，即如羊之易产也。［宗奭说］其首如马，其身如虾，其背佝偻，有竹节纹，长二三寸。［时珍说］《圣济总录》中说：海马，雌的呈黄色，雄的呈青色。又徐表《南方异物志》中说：海中有鱼，状如马头，其喙垂下，或黄或黑。海人捕得，不以啖食，暴干熵之，以备产患。即此也。又《抱朴子》说：水马合赤斑蜘蛛，同冯夷水仙丸服之，可居水中。今水仙丸无所考矣。

【气味】

		甘，温，平，无毒。

【主治】

		妇人难产，带之于身，甚验。临时烧末饮服，并手握之，即易产。主产难及血气痛。暖水脏，壮阳道，消瘕块，治疗疮肿毒。

【发明】

		［时珍说］海马雌雄成对，其性温暖，有交感之义，故难产及阳虚房中方术多用之，如蛤蚧、郎君子之功也。虾亦壮阳，性应与其相同。

【附方】

		1. 海马汤治远年虚实积聚瘕块。用海马雌雄各一枚，木香一两，大黄炒、白牵牛炒各二两，巴豆四十九粒，青皮二两，童子小便浸软，包巴豆扎定，入小便内再浸七日，取出麸炒黄色，去豆不用，取皮同众药为末。每服二钱，水一盏，煎三五沸，临卧温服。
		2. 海马拔毒散治疗疮发背恶疮有奇效。用海马炙黄一对，穿山甲黄土炒、朱砂、水银各一钱，雄黄三钱，龙脑、麝香各少许为末，入水银研不见星。每以少许点之，一日一点，毒自出也。