【释名】子烦，胎啼。
【安胎】黄芩同白术，为安胎清热圣药。白术同枳壳丸服，束胎易生。续断三月孕，防胎堕，同杜仲丸服。益母草子同。胎前宜熬膏服。丹参安生胎，落死胎。青竹茹八九月伤动作痛，煎酒服。竹沥因交接动胎，饮一升。白药于胎热不安，同白芷末服。黄连因惊胎动出血，酒饮。知母月未足，腹痛如欲产状，丸服。枳壳腹痛，同黄芩煎服。同甘草、白术丸服，令胎瘦易生也。大枣腹痛，烧研，小便服。缩砂仁行气止痛。胎气伤动，痛不可忍，炒研，酒服。子痫昏瞀，炒黑，酒下。香附子安胎顺气，为末，紫苏汤服，名铁罩散。葱白下血抢心困笃，浓煎服，未死安，已死出。薤白同当归煎服。艾叶妊娠下血，半产下血，仲景胶艾汤主之。胎动心痛胀，或下血，或子死腹中，煮酒服。胎迫心，煮醋服。阿胶胎动下血，葱豉汤化服。葱、艾，煎服。尿血，饮服血痢，大便血，煎服。黄明胶酒服。秦艽同甘草、白胶、糯米，煎服。同阿胶、艾叶，煎服。木贼同川芎末，煎服。