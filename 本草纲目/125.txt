【释名】

	是湿热夹痰，有虚有实。

【带下】

	苍术燥湿强脾，四制丸服。艾叶白带，煮鸡子食。石菖蒲赤白带下，同破故纸末服。白芷漏下赤白，能蚀脓。白带冷痛腥秽，同蜀葵根、白芍、枯矾，丸服。石灰淹过，研末酒服。草果同乳香末服。糯米女人白淫，同花椒烧研，醋糊丸服。莲米赤白带，同江米、胡粉，入乌骨鸡煮食。白扁豆炒研，米饮日服。花同。荞麦炒焦，鸡子白服。白带白淫，醋煮丸服。芍药同香附末，煎服。同干姜末服。狗脊室女白带，冲任虚损，关节重，同鹿茸丸服。枸杞根带下脉数，同地黄，煮酒饮。椿根白皮同滑石丸服。同干姜、芍药、黄檗，丸服。木槿皮煎酒，止带下，随赤白用。榆荚仁和牛肉做食，止带下。茯苓丸服。松香酒煮，丸服。槐花同牡蛎末，酒服。冬瓜仁炒研，汤服。牡荆子炒焦，饮服。益母草为末，汤服。夏枯草为末，饮服。鸡冠花浸酒饮，或末服。马齿苋绞汁，和鸡子白服。大蓟根浸酒饮。酢浆草阴干，酒服。椒目炒研，水服。欓子同石菖蒲，末服。韭汁同童尿，露一夜，温服。葵叶、葵花治带下，目中溜火，和血润燥，为末酒服，随赤白用。



		陈希夷二十四节气导引坐功图

		势大雪十一月节坐功图

		运主太阳终气

		时配足少阴肾君火

		坐功：每日子、丑两个时辰，起身仰膝，两手左右外托，两足左右踏地，各三十五次，再叩齿、吐纳、吞津。

		治病：足膝风湿毒气，口热舌干，咽肿上气，嗌干及肿，烦心心痛。