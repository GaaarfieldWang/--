六畜干屎末，伏龙肝末，黄檗末，赤小豆烧末，东壁土末，白扁豆，并水服。饮人乳汁，头垢一钱，水服。起死人，豆豉汁服。
马肉毒。芦根汁，甘草汁，嚼杏仁，饮美酒。
马肝毒。猪骨灰，狗屎灰，牡鼠屎，人头垢，豆豉，并水服。
牛马生疔。泽兰根擂水，猪牙灰，水服，生菖蒲擂酒，甘菊根擂水，甘草煎汤服，取汗
牛肉毒。猪脂化汤饮，甘草汤，猪牙灰，水服。
独肝牛毒。人乳服之。
狗肉毒。杏仁研水服。
羊肉毒。甘草煎水服。
猪肉毒。杏仁研汁，猪屎绞汁，韭菜汁，朴硝煎汁，猪骨灰调水，大黄汤。
药箭肉毒。大豆煎汁，盐汤。
诸肉过伤。本畜骨灰水服，生韭汁，芫荽煎汁。
食肉不消。还饮本汁即消，食本兽脑亦消。