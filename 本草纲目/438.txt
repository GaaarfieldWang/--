【集解】

		［颂说］生于筠州。春生苗叶，茎紫色，高一二尺，叶似桑而光，面青紫赤色，采无时。

【气味】

		酸，涩，有微毒。

【主治】

		消痈疽肿及狗咬，捣叶贴之。

【附方】

		一切肿毒。及伤寒遗毒，发于耳之前后，及项下肿硬。用见肿消草、生白及、生白敛、土大黄、生大蓟根、野苎麻根捣成饼，入芒硝一钱，和贴留头，干即易之。若加金线重楼及山慈姑尤妙。