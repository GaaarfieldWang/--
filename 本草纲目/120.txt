【漆疮】蜀椒洗。涂鼻孔，近漆亦不生疮。芥、苋、薄荷、山楂、茱萸、荷叶、杉材、黄栌、柳叶、铁浆、新汲水并洗。韭汁。白菘汁。鸡肠草汁。蜀羊泉汁。井中苔、萍、蓝汁。
【冻疮】甘草煎水洗，涂以三黄末。麦苗煮汁。茄根、茎、叶煮汁。马屎煮汁。酒糟浸水。米醋、热汤并浸洗。姜汁熬膏。桐油熬发。鼠熬猪脂。附子面调。大黄水调。黄檗乳调，或加白蔹。
【灸疮】黄芩灸疮血出不止，酒服二钱即止。白鱼灸疮不发，做脍食。青布灰。鳢肠并贴灸疮。薤白煎猪脂涂。
【汤火伤疮】柳叶汤火毒入腹热闷，煎服。皮，烧敷。人尿火烧，不识人，发热，顿饮一二升。生萝卜烟熏欲死，嚼汁咽。