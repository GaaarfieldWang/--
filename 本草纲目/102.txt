【释名】耳鸣、耳聋。有肾虚，有气虚，有郁火，有风热。耳痛是风热，聤耳是湿热。
【补虚】熟地黄、当归、肉苁蓉、菟丝子、枸杞子：肾虚耳聋，诸补阳药皆可通用。黄芪、白术、人参：气虚聋鸣，诸补中药皆可通用。骨碎补：耳鸣，为末，猪肾煨食。牡荆子：浸酒，治聋。茯苓：卒聋，黄蜡和嚼。猪肾：煮粥，治聋。
【解郁】柴胡：去少阳郁火，耳鸣、耳聋。连翘：耳鸣辉辉焊焯，除少阳三焦火。牵牛：疳气耳聋，入猪肾煨食。栝楼根：煮汁酿酒服，治聋。全蝎：耳聋，酒服一钱，以闻水声为效。
【外治】木香：浸麻油煎，滴聋，日四五次。附子：卒聋，醋浸插耳。烧灰，同石菖蒲塞耳，止鸣。石榴：入醋煨熟，入黑李子、仙枣子，滴卒聋。
【耳痛】柴胡、黄芩、龙胆、鼠粘子、商陆：塞。楝实、牛蒡根：熬汁，滴耳。茱萸：同大黄、乌头末，贴足心，引热下行，止耳鸣耳痛。
【虫物入耳】半夏：同麻油滴耳。百部：浸油。苍耳汁、葱汁、韭汁、桃叶汁、姜汁、酱汁、蜀椒、石胆、水银、古钱：煎猪脂。人乳汁、人尿、猫尿、鸡冠血：并滴耳。稻秆灰：煎汁，滴入耳。薄荷汁：水入耳中，滴之。