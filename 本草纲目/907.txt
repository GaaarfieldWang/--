【释名】

		又名续骨木、木蒴藿。［颂说］接骨以功而名。花、叶都类蒴藿、陆英、水芹辈，故又名木蒴藿。

【集解】

		［恭说］所在皆有之。叶如陆英，花亦相似。树高一二丈许，木体轻虚无心。斫枝扦之便生，人家亦种之。

【气味】

		甘、苦，平，无毒。



			接骨木

【主治】

			折伤，续筋骨，除风痹龋齿，可作浴汤。根皮：主痰饮，下水肿及痰疟，煮汁服。当利下及吐出。不可多服。打伤瘀血及产妇恶血，一切血不行或不止，并煮汁服。

【附方】

			1. 折伤筋骨。接骨木半两，乳香半钱，芍药、当归、芎藭、自然铜各一两，为末。化黄蜡四两，投药搅匀，做如芡子大的丸子。若止伤损，酒化一丸。若碎折筋骨，先用此贴，乃服。
			2. 产后血晕，五心烦热，气力欲绝及寒热不禁。以接骨木破如笄子一握，用水一升，煎取半升，分服。或小便频数，恶血不止，服之即愈。