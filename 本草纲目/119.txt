【头疮】菖蒲生涂。艾灰、蓼子同鸡子白、蜜。镜面草同轻粉、麻油。鸡肠草烧灰，同盐。蒺藜、苦参、木耳蜜和。小麦烧敷。红曲嚼涂。胡麻嚼涂。糯饭入轻粉。豆油、豆豉薄汁，和泥包烧，研涂。乌梅烧。杏仁烧。桃枭烧，入轻粉。槟榔磨粉。黄檗、枳实烧研，同醋。肥皂烧，同轻粉、麻油。木芙蓉油和。鲫鱼酿附子炙，和蒜研。
【秃疮】皂荚、蓝、苦瓠藤、盐并煎汤洗。桑椹汁日服，治赤秃，先以桑灰汁洗。香薷汁，和胡粉。黄葵花同黄芩、大黄末。桃花末，或同葚。
【疳疮】黄连同卢会、蟾灰，同款冬花。桔梗同茴香烧灰。黄矾同白矾、青黛烧。马悬蹄灰，入麝香。雄黄同铜绿，同葶苈，同天南星，同枣烧，并涂走马急疳。
【阴疮】甘草煎蜜，涂阴头粟疮，神妙。胡粉杏仁或白果炒过，研涂。阴疮浸淫，同枯矾。蜂蜜先以黄檗水洗，乃涂。木香同黄连、密陀僧。五倍子同蜡茶、轻粉。蛇床子同浮萍、荷叶煎汁洗。狼牙草、越瓜、蜀椒、茱萸、五加皮、槐枝并煎水洗。