【释名】有蛔、白、蛲、伏、肉、肺、胃、弱、赤九种。又有尸虫、劳虫、疳虫、瘕虫。
【杀虫】术嗜：生米有虫，蒸饼丸服。心痛，醋服。龙胆：去肠中小虫及蛔痛，煎服。杜衡、贯众、蘼芜、紫河车、云实、白菖、百部、天门冬、赭魁、石长生：并杀蛔、蛲、寸白诸虫。艾叶：蛔痛，捣汁服，或煎水服，当吐下虫。小麦：炒，末服。并杀蛔虫。丹黍米泔：服，治鳖瘕。槐耳：烧末水服，蛔立出。柿：并杀虫。橘皮：去寸白。棑华：去赤虫。桃仁、桃叶：杀尸虫。槟榔：杀三虫、伏、尸，为末，大腹皮汤下。吴茱萸东行根：杀三虫，酒、水煎服。藕：同蜜食，令人腹脏肥，不生诸虫。桑白皮、金樱根、郁李根、蔓荆：并杀寸白虫。胡粉：葱汁丸服，治女人虫心疼，下寸白。五灵脂：心脾虫痛，同槟榔末服。小儿虫痛，同灵矾丸服，取吐。六畜心：包朱砂、雄黄煮食，杀虫。