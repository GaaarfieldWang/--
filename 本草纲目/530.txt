【修治】

		又称石鲮、石龙藤、悬石、耐冬、云花、云英、云丹、石血、云珠。又名略石、领石、明石、石磋。

【集解】

		［别录说］络石生太山川谷，或石山之阴，或高山岩石上，或生人间。五月采。［时珍说］络石贴石而生。其蔓折之有白汁。其叶小于指头，厚实木强，面青背淡，涩而不光。有尖叶、圆叶二种，功用相同，盖一物也。苏恭所说不误，但欠详细。

		茎叶【修治】

		［雷说］凡采得，用粗布揩去毛了，以熟甘草水浸一伏时，切晒用。

【气味】

		苦，温，无毒。

【主治】

		风热死肌痈伤，口干舌焦，痈肿不消，喉舌肿闭，水浆不下。大惊入腹，养肾，主腰髋痛，坚筋骨，利关节。久服轻身明目，润泽好颜色，不老延年，通神。主一切风，变白宜老。心闷，服汁并洗之。刀斧伤疮，敷之立瘥。

【发明】

		［时珍说］络石性质耐久，气味平和。神农列之上品，李当之称为药中之君。其功主筋骨关节风热痈肿，变白耐老。

【附方】

		1. 喉痹肿塞，喘息不通，须臾欲绝，神验。方用络石草一两，水一升，煎一大盏，细细呷之，少顷即通。
		2. 痈疽掀痛止痛。灵宝散：用鬼系腰，生竹篱阴湿石岸间，络石而生者好，络木者无用。其藤柔细，两叶相对，形生三角，用茎叶一两，洗晒，勿见火，皂荚刺一两，新瓦炒黄，甘草节半两，大瓜蒌一个，取仁炒香，乳香、没药各三钱。每服二钱，水一盏，酒半盏，慢火煎至一盏，温服。外科精要。