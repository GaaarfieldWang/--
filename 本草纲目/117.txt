【释名】

	深为疽，浅为痈。大为痈，小为疖。



		陈希夷二十四节气导引坐功图势

		霜降九月中坐功图

		运主阳明五气

		时配足太阳膀胱寒水

		坐功：每日丑、寅时，平坐，舒展双手，握两足。随意用膝间力，纵而复收三十五次，再叩齿、吞津。

		治病：风湿痹入腰足，髀不可曲，结痛，裂病，项背腰尻阴股膝髀痛，脐腹肿，肌肉萎缩，下肿，便脓血，小腹胀痛欲小便不得，藏毒，筋寒足气，久痔脱肛。

【肿疡】

		甘草：行污浊之血，消五发之疽，消肿导毒。一切发背痈疽，用末和大麦粉，汤和热敷，未成者内消，已成者即溃。仍以水炙一两，水浸一夜，服之。或以黑铅汁淬酒服。或取汁熬膏。阴囊痈，水炙煎服，二十日即消。忍冬：痈疽，不问发背、发颐、发眉、发脑、发乳诸处，捣叶入少酒涂四围，内以五两，同甘草节一两，水煎，入酒再煎，分三服。秦艽：发背初起，同牛乳煎服，取利。山慈姑：同苍耳擂酒服，取汗。羌活：散痈肿败血，入太阳经。地榆：诸疮痛加之。黄芩：痒者加之。黄连：诸疮痛痒，皆属心火。龙胆：痈肿口干。紫草：活血利肠。当归、芍药、芎藭：和血止痛。三棱：消坚硬。黄葵花：肿痛及恶疮脓水，为疮家圣药。盐收经年用，龙妙。胡黄连同穿山甲贴。芭蕉同生姜贴。三七、蒺藜苗熬膏。苦参、土瓜根、独用将军、石蒜、牡丹皮、大青、草乌头、小青、鬼臼根、萝摩叶、射干醋调。羊蹄根醋磨。药翡、石菖蒲、芫花胶和。豌豆并主一应痈肿初起。绿豆粉一应痈疽初起，恶心，同乳香、甘草服，以护心。胡麻油大毒发背，以一斤煎沸，入醋二碗，分五次服，毒不内攻。入葱煎黑，热涂，自消。翻白草擂酒服。茄子硝石收成膏，酒服，治发背恶疮。磨醋，涂肿毒。生合热毒。豆豉作饼灸。大蒜灸一切肿毒阴毒。苦瓠切片，灸囊痈。葱白米粉炒黑，醋调涂。赤小豆同鸡子白，涂一切痈疽。野葡萄根晒研，水调。茱萸醋和，并涂一切痈肿。橡子醋磨，涂石痈。胡桃背痈骨疽未成者，同槐花末，热酒服之。油者，涂诸肿。乌药行气止痛。孕中有痈，同牛皮胶煎服。槐花痈疽发背初起，炒冲酒服，取汗即愈。黄檗诸疮痛不可忍者，加之。和鸡子白涂。同川乌头末敷之。柞木叶同荷蒂、甘草节、萱草、地榆煎服，痈疽即消，脓血自干。紫荆皮活血行气，消肿解毒，同独活、白芷、芍药、木蜡为末，葱汤调涂。紫石英煅研，醋调。慈石、石青、石蟹磨醋。露蜂房恶疽、附骨疽，根在脏腑。烧灰，同巴豆煎油，涂软疖。五倍子炒紫，同蜜涂。或加黄檗、大黄。水蛭咂血。鸡冠血频滴不已，即散。



			骨疽疮图



				黄疔疮图

【溃疡】

				黄芪痈疽久败，排脓止痛，生肌内补，为疮家圣药。人参熬膏。术、苍术、远志、当归、黄芩、藁本、芎藭并排脓止痛生肌。白芷蚀脓。附子痈疽弩肉，浓醋煎洗。疮口久冷不合，做饼炙之，数日即生肉。隔蒜灸亦可。巴豆炒焦，涂肿疡，解毒；涂瘀肉，自化；做捻，导脓。松脂、枫香、苏方木排脓止痛生肌。桐叶醋蒸，贴疽，退热止痛秘方。梧桐叶炙研，贴发背。白杨皮敷骨疽。山白竹灰蚀肉。鲤鱼治一切肿毒，已溃未溃，烧涂。

【乳痈】

				白芷同贝母末，酒服。半夏煨研，酒服，及吹鼻。贝母、丹参同白芷、芍药、猪脂、醋，熬膏涂。大黄同甘草熬膏贴，亦末敷。射干同萱根涂。龙舌草同忍冬涂。麦面水煮糊，投酒热饮，仍炒黄，醋煮糊涂之，即散。赤小豆酒服并涂。米醋烧石投之，温渍。银杏乳痈溃烂，研服并涂。白梅水柳、根并捣贴。桂心同甘草、乌头末，酒涂，脓化为水。枫香贴小儿剑疽。丁香奶头花裂，敷之。牙皂荚蜜炙研，酒服。或烧研，同蛤粉服。皂荚刺烧，和蚌粉酒服。桦皮烧研酒下，一服即消，腐烂者亦可服。蔓荆子炒末，酒服，并涂。

【解毒】

				败酱除痈肿，破多年凝血，化脓为水。腹痈有脓，同薏苡仁、附子为末，水服，小便当下出愈。大蓟叶肠痈瘀血。人参酒毒，胸生疽疮，同酒炒大黄末，姜汤服，得汗即愈。黄芪除肠胃间恶血。薏苡仁、冬瓜仁、甜瓜仁肠痈已成，小腹肿痛，小便似淋，或大便下脓，同当归、蛇蜕，水煎服，利下恶物。大枣肠痈，连核烧，同百药煎末服。乌药孕中有痈，同牛皮胶煎服。皂角刺腹内生疮，在肠脏，不可药治，酒煎服，脓悉从小便出，极效。