【修治】

		又称蒨、茅蒐、茹藘、地血、染绯草、血见愁、风车草、过山龙、牛蔓。

【集解】

		［别录说］茜根生于乔山山谷。二月、三月采根曝干。又说：苗根生山阴谷中，蔓草木上，茎有刺，实如椒。［时珍说］茜草十二月生苗，蔓延数尺。方茎中空有筋，外有细刺，数寸一节。每节五叶，叶如乌药叶而糙涩，面青背绿。七八月开花，结实如小椒大，中有细子。

		根【修治】

		［斅说］凡使，用铜刀于槐砧上剉，日干，勿犯铅铁器。勿用赤柳草根，真相似，只是味酸涩。误服令人患内障眼，速服甘草水止之，即毒气散。

【气味】

		苦，寒，无毒。

【主治】

		寒湿风痹，黄疸，补中。止血，内崩下血，膀胱不足。久服益精气，轻身。可以染绛。又苗根：主痹及热中伤跌折。治六极伤心肺，吐血泻血。止鼻洪尿血，产后血运，月经不止，带下，扑损瘀血，泄精，痔瘘疮疖排脓。酒煎服。通经脉，治骨节风痛，活血行血。

【发明】

		［藏器说］茜草主蛊毒，煮汁服。［震亨说］俗人治痛风，用草药取速效。如石丝为君，过山龙等佐之。皆性热而燥，不能养阴，却能燥湿病之浅者。湿痰得燥而开，瘀血得热而行，故亦暂效。若病深而血少者，则愈劫愈虚而病愈深矣。

【附方】

		1. 吐血不定。茜根一两，捣末。每服二钱，水煎冷服。亦可水和二钱服。
		2. 吐血燥渴，及解毒。用茜根、雄黑豆去皮、甘草炙等分，为末，井水丸弹子大。每温水化服一丸。
		3. 鼻血不止。茜根、艾叶各一两，乌梅肉二钱半，为末，炼蜜丸梧子大。每乌梅汤下五十丸。
		4. 五旬行经。妇人五十后，经水不止者，作败血论。用茜根（一名过山姜）一两，阿胶、侧柏叶、炙黄芩各五钱，生地黄一两，小儿胎发一枚烧灰，分作六贴。每贴水一盏半，煎七分，人发灰服之。
		5. 黑髭乌发。茜草一斤，生地黄三斤，取汁。以水五大碗，煎茜绞汁，将滓再煎三度。以汁同地黄汁，微火煎如膏，以瓶盛之。每日空心温酒服半匙，一月髭发如漆也。忌萝卜、五辛。
		6. 脱肛不收。茜根、石榴皮各一握，酒一盏，煎七分，温服。

		 



			茜草

			 



				〔主治〕寒湿风痹，黄疸，补中。止血，内崩下血，膀胱不足。久服益精气，轻身。