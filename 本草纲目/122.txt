【蛇、虺伤】贝母酒服至醉，毒水自出。丝瓜根擂生酒饮醉，立愈。白芷水服半两，扎定两头，水出即消。或同雄黄、麝香、细辛，酒服。甘草毒蛇伤人，目黑口噤，毒气入腹，同白矾末，冷水服二钱。麻油、米酷并急饮二碗，毒即散。五叶藤、茴香、半边莲、樱桃叶、小青、大青、水蓣并捣汁服，滓敷。
【蜂、虿伤】贝母酒服。雄黄磨醋。菩萨石、梳垢、麝香、牛酥、牛角灰。牛屎灰。蟹壳烧。甲煎、楮汁、苋汁、茱萸、蛇含、葵花、灰藋、人参嚼。白兔藿、五叶藤、尿坑泥、檐溜下泥并涂蜂伤。小蓟、恶实、葵叶、鬼针并涂蝎伤，仍取汁服。黄丹、硇砂、土槟榔、地上土、白矾同南星。