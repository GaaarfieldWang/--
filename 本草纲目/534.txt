【集解】

		［颂说］生于江淮及浙东山中。春生苗，蔓作藤，叶似葛叶，圆而小，有白毛，四时不凋。根有须。夏月采取根苗。南方人多用它。

【气味】

		苦，温，无毒。

【主治】

		解风劳。同麻黄，治伤寒，发汗。同大黄，堕胎气。流气活血，治心腹痛。

【附方】

		1. 疝气作痛。天仙藤一两，好酒一碗，煮至半碗，服之神效。
		2. 痰注臂痛。天仙藤、白术、羌活、白芷梢各三钱，片子姜黄六钱，半夏制五钱。每服五钱，姜五片，水煎服。仍间服千金五套丸。
		3. 产后腹痛，儿枕痛。天仙藤五两，炒焦为末。每服二钱，炒生姜汁、童子小便和细酒调服。一切血气腹痛。即上方，用温酒调服。