【释名】

		又称金钏草、凤尾草、七星草。

【集解】

		［颂说］七星草生于江州山谷石上。叶如柳而长，作蔓延，长二三尺。其叶坚硬，背上有黄点如七星。采无时。

【气味】

		苦，寒，无毒。

【主治】

		发背痈疮结核，解硫黄丹石毒，连根半斤，酒五升，用银器煎服，先服石药悉下。亦可作末，冷水服方寸匕。涂疮肿，殊效。根浸油涂头，大生毛发。乌髭发。解热，通五淋，凉血。

【附方】

		1. 五毒发背。金星草和根净洗，慢火焙干。每四两入生甘草一钱，捣末，分作四服。每服用酒一升，煎二三沸，更以温酒三二升相和，入瓶器内封固，时时饮之。忌生冷油肥毒物。
		2. 热毒下血。金星草、陈干姜各三两，为末。每服一钱，新汲水送下。
		3. 脚膝烂疮。金星草背上星，刮下敷之，即干。



			金星草



				叶〔主治〕发背痈疮结核，解硫黄丹石毒。涂疮肿，殊效。根浸油涂头，大生毛发。乌髭发。解热，通五淋，凉血。