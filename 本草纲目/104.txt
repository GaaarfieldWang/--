【释名】鼻渊，流浊涕，是脑受风热。鼻鼽，流清涕，是脑受风寒，包热在内。脑崩臭秽，是下虚。鼻窒，是阳明湿热，生息肉。鼻痛，是阳明风热及血热，或脏中有虫。鼻痛，是阳明风热。
【渊鼽】苍耳子：末，日服二钱，能通顶门，同白芷、辛夷、薄荷为末，葱、茶服。防风：同黄芩、川芎、麦门冬、人参、甘草，末服。川芎同石膏、香附、龙脑，服。草乌头：脑泄臭秽，同苍术、川芎，丸服。羌活、藁本、白芷、鸡苏、荆芥、甘草、甘松、黄芩、半夏、南星、菊花、菖蒲、苦参、蒺藜、细辛、升麻、芍药：祛去风热痰湿。头风清涕，同枇杷花末，酒服。栀子、龙脑香、百草霜：鼻出臭涕，水服三钱。
【外治】白芷：流涕臭水，同硫黄、黄丹吹。皂荚汁：熬膏 之。大蒜：同荜茇捣，按囟上，以熨斗熨之。艾叶：同细辛、苍术、川芎末，隔帕安顶门，熨之。附子：葱涎和贴足心。大蒜亦可。
【窒瘜】〈内治〉白微：肺实鼻塞，不知香臭，同贝母、款冬、百部为末服。天南星：风邪入脑，鼻塞结硬，流浊涕，每次二钱，同甘草、姜、枣煎服。荜澄茄：同薄荷、荆芥丸服。羊肺：鼻瘜，同白术、肉苁蓉、干姜、芎藭为末。〈外治〉细辛鼻壅，不闻香臭，时时吹之。瓜蒂：吹之。或加白矾，或同细辛、麝香，或同狗头灰。蒺藜：同黄连煎汁，灌入鼻中，嚏出瘜肉如蛹。苦瓜汁、马屎汁、地胆汁、狗胆：并滴。菖蒲：同皂荚末塞。蓖麻子：同枣塞，一月闻香臭。白矾：猪脂同塞。同硇砂点之，尤妙。同蓖麻、盐梅、麝香塞。雄黄：一块塞，不过十日，自落。醍醐：小儿鼻塞，同木香、零陵香煎膏，涂顶门，并塞之。