【修治】又称山甘草。
【集解】［颂说］生于福州山中。春初单生叶青包，至冬凋落。其藤似枯条，采皮晒干。
【主治】丈夫肾气。消损伤瘀血。捣敷恶疮肿毒。
【附方】1. 紫金藤丸。补肾脏，暖丹田，兴阳道，减小便，填精髓，驻颜色，润肌肉，治元气虚，面目黧黑，口干舌涩，梦想虚惊，耳鸣目泪，腰胯沉重，百节酸疼，项筋紧急，背胛劳倦，阴汗盗汗，及妇人子宫久冷，月水不调，或多或少，赤白带下，并宜服之。用紫金藤十六两，巴戟天去心三两，吴茱萸、高良姜、肉桂、青盐各二两，研末，酒糊丸梧子大。每温酒下二十九，日三服。2. 死胎不下。紫金藤、葵根各七钱，土牛膝三两，土当归四钱，肉桂二钱，麝香三分，研末。米糊丸梧子大，朱砂为衣。每服五十九，乳香汤下。