【释名】

		又称虻虫。

【集解】

		［别录说］［蜚虻生于江夏川谷。五月取。腹有血者良。［弘景说］此即方家所用虻虫，啖牛马血者。伺其腹满，掩取干之。

【修治】

		入丸散，去翅足，炒熟用。

【气味】

		苦，微寒，有毒。

【主治】

		逐瘀血，破血积，坚痞瘕，寒热，通利血脉及九窍。女子月水不通，积聚，除贼血在胸腹五脏者，及喉痹结塞。破癌结，消积脓，堕胎。

【附方】

		1. 蛇螫血出，九窍皆有者。取虻虫初食牛马血腹满者三七枚，烧研汤服。
		2. 病笃去胎。虻虫十枚炙，捣为末。酒服，胎即下。
		3. 扑坠瘀血。虻虫二十枚，牡丹皮一两，为末。酒服方寸匕，血化为水也。若久宿血在骨节中者，二味等分。