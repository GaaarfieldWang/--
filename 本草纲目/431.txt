【释名】

		又称竹园荽。

【集解】

		［时珍说］江浙、湖湘、川陕皆有，生于山林下。茎细如线，引于竹木上，高尺许。其叶细如园荽叶而甚薄，背面皆青，上多皱纹。皱处有沙子，状如蒲黄粉，黄赤色。不开花，细根坚强。其沙及草皆可入药。

【气味】

		甘，寒，无毒。

【主治】

		通利小肠。得栀子、马牙消、蓬沙，疗伤寒热狂。或丸或散。治湿热肿满，小便热淋、膏淋、血淋、石淋茎痛，解热毒气。



			海金沙〔主治〕通利小肠。得栀子、马牙消、蓬沙，疗伤寒热狂。或丸或散。治湿热肿满，小便热淋、膏淋、血淋、石淋茎痛，解热毒气。

【发明】

			［时珍说］海金沙，小肠、膀胱血分药也。热在二经血分者宜之。

【附方】

			1. 热淋急痛。海金沙草阴干为末，煎生甘草汤，调服二钱，此陈总领方也。一加滑石。
			2. 小便不通，脐下满闷。海金沙一两，腊南茶半两，捣碎，每服三钱，生姜甘草煎汤下，日二服。亦可末服。
			3. 脾湿肿满，腹胀如鼓，喘不得卧。海金沙散：用海金沙三钱，白术四两，甘草半两，黑牵牛头末一两半，为末。每服一钱，煎倒流水调下，得利为妙。