【释名】阴阳水。［时珍说］以新汲水百沸汤合一盏和匀，故说生熟，今人谓之阴阳水。
【气味】甘，咸，无毒。
【主治】调中消食。凡痰疟，及宿食毒恶之物，胪胀欲做霍乱者，即以盐投中，进一二升，令吐尽痰食，便愈。凡霍乱及呕吐，不能纳食及药，危甚者，先饮数口即定。
【发明】［时珍说］上焦主纳，中焦腐化，下焦主出。三焦通利，阴阳调和，升降周流，则脏腑畅达。一失其道，二气淆乱，浊阴不降，清阳不升，故发为霍乱呕吐之病。饮此汤辄定者，分其阴阳，使得其平也。［藏器说］凡人大醉，及食瓜果过度者，以生熟汤浸身，则汤皆为酒及瓜味。博物志云：浸至腰，食瓜可五十枚，至颈则无限也。未试。