【释名】

		也称玄及、会及。

【集解】

		［颂说］今河东、陕西州郡最多，杭、越间也有。春初生苗，引赤蔓于高木，长六七尺。叶尖圆似杏叶。三、四月开黄白花，似莲花。七月结实，丛生于茎端，如豌豆许大，生时青色，熟则红紫，入药生曝不去子。



			五味子［主治］益气，咳逆上气，劳伤羸瘦，补不足，强阴，益男子精。养五脏，除热，生阴中肌。治中下气，止呕逆，补虚劳，令人体悦泽。

【修治】

			［时珍说］入补药熟用，入嗽药生用。

【气味】

			酸，温，无毒。

【主治】

			益气，咳逆上气，劳伤羸瘦，补不足，强阴，益男子精。养五脏，除热，生阴中肌。治中下气，止呕逆，补虚劳，令人体悦泽。明目，暖水脏，壮筋骨，治风消食，反胃霍乱转筋，痃癖奔豚冷气，消水肿心腹气胀，止渴，除烦热，解酒毒。生津止渴，治泻痢，补元气不足，收耗散之气，瞳子散大。治喘咳燥嗽，壮水镇阳。

【发明】

			［思邈说］五六月宜常服五味子汤，以益肺金之气，在上则滋源，在下则补肾。方法：以五味子一大合，木臼捣细，放瓷瓶中，以百沸汤浸泡，加少许蜜，封好，置火边良久，汤成可饮。［元素说］孙真人《千金月令》说，五月常服五味，以补五脏之气。夏月，困乏无力，无气以动。与黄芪、人参、麦门冬，少加黄檗，煎汤服。使人精神顿加，两足筋力涌出。

【附方】

			1. 久咳肺胀。五味子二两，粟壳白饧炒过半两，研末，制白饧丸弹子大，每日一丸。
			2. 久咳不止。五味子五钱，甘草一钱半，五倍子、风化消各二钱，研末，干噙。又一方：五味子一两，真茶四钱，晒干研末。以甘草五钱煎膏，制丸绿豆大，每服三十丸，沸汤下，数日即愈。
			3. 痰嗽并喘。五味子、白矾等分，研末。每服三钱，以生猪肺炙熟，蘸末细嚼，白汤下。
			4. 阳事不起。新五味子一斤，研末。酒服方寸匕，日三服。忌猪鱼蒜醋。尽一剂，即可。