【释名】

		［弘景说］叶上有三白点，俗因以名。

【集解】

		［恭说］三白草生池泽畔，高尺许。叶似水荭，亦似蕺，又似菝葜。叶上有三黑点，非白也。古人秘之，隐黑为白尔。根如芹根，黄白色而粗大。［藏器说］此草初生无白，入夏叶端牛白如粉。农人候之莳田，三叶白则草便秀。故称其为三白。若云三黑点，苏未识矣。其叶如薯蓣，亦不似水荭。

【气味】

		甘、辛，寒，有小毒。

【主治】

		水肿脚气，利大小便，消痰破癖，除积聚，消疔肿，捣绞汁服，令人吐逆，除疟及胸膈热痰，小儿痞满。根：疗脚气风毒胫肿，捣酒服，亦甚有验。又煎汤，洗癣疮。