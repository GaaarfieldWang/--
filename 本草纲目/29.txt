甘草　忌猪肉、菘菜、海菜。
黄连、胡黄连　忌猪肉、冷水。
苍耳　忌猪肉、马肉、米泔。
桔梗、乌梅　忌猪肉。
仙茅　忌牛肉、牛乳。半夏、菖蒲　忌羊肉、羊血、饴糖。
牛膝　忌牛肉。
阳起石、云母、钟乳、硇砂、县石　忌羊血。
商陆　忌犬肉。
丹砂、空青、轻粉　忌一切血。
吴茱萸　忌猪心、猪肉。
地黄、何首乌　忌一切血、葱、蒜、萝卜。
补骨脂　忌猪血、芸薹。
细辛、藜芦　忌狸肉、生菜。
荆芥　忌驴肉。反河豚、一切无鳞鱼、蟹。
紫苏、天门冬、丹砂、龙骨　忌鲤鱼。
巴豆　忌野猪肉、菰笋、芦笋、酱、豉、冷水。
苍术、白术　忌雀肉、青鱼、菘菜、桃、李。
薄荷　忌鳖肉。
麦门冬　忌鲫鱼。
常山　忌生葱、生菜。
附子、乌头、天雄　忌豉汁、稷米。
牡丹　忌蒜、胡荽
。厚朴、蓖麻　忌炒豆。
鳖甲　忌苋菜。
威灵仙、土茯苓　忌面汤、茶。
当归　忌湿面。
丹参、茯苓、茯神　忌醋及一切酸。
凡服药，不可杂食肥猪犬肉、油腻羹鲐、腥臊陈臭诸物。亦不可多食生蒜、胡荽、生葱、诸果、诸滑滞之物。