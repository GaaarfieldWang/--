【原文】

	渠长丈五尺，其埋者三尺，矢①长丈二尺。渠广丈六尺，其弟②丈二尺，渠之垂者四尺。树渠无傅叶③五寸，梯渠十丈一梯，渠、荅大数，里二百五十八④，渠、荅百二十九。诸外道可要塞以难寇，其甚害者为筑三亭，亭三隅，织女之，令能相救。诸距阜、山林、沟渎、丘陵、阡陌、郭门若阎术⑤，可要塞及为微职，可以迹知往来者少多即所伏藏之处。

	葆⑥民，先举城中官府、民宅、室署，大小调处，葆者或欲从兄弟、知识者许之。外宅粟米、畜产、财物诸可以佐城者，送入城中，事即急，则使积门内。民献粟米、布帛、金钱、牛马、畜产，皆为置平贾，与主券⑦书之。使人各得其所长，事当；钧其分职，事得；皆其所喜，天下事备；强弱有数，天下事具矣。

【注释】

	① “矢”应伯“夫”。

	② “弟”应作“梯”。

	③ “叶”应作“堞”。

	④ “二百五十八”后脱一“步”字。

	⑤ 阎术：里门要道。术，道。

	⑥ 葆：疏散。

	⑦ 券：收据。

【翻译】

	渠柱长一丈五尺，埋三尺在地下，上端长一丈二尺。渠宽一丈六尺，梯长一丈二尺，渠下垂部分四尺。将渠竖立时不要靠在矫墙上，要离开五寸，梯渠十丈一梯，渠和荅大约是一里二百五十八步，渠、荅共一百二十九具。凡是城外各种交通路口，都要筑起要塞阻挡敌人，在极为要害的地方可筑三个瞭望亭，三个亭的位置按织女三星构成三角形，能使三个亭之间可以互相救援。在各种大土山、山林、河沟、丘陵田野、城郭门户和里门要道，可以筑要塞和树立标志，根据敌人留下的踪迹推知往来人数的多寡和敌兵埋伏的地方，来了解敌情。

	疏散民众，先取城中官府、民房、内室外厅，按大小分派居住，被疏散的人准许兄弟朋友住在一起，外面的粮食、牲畜等所有可以帮助守城的财物，统统都送入城里，如情况紧急，就堆在城门内。对于百姓所缴纳的粮食、布匹、金钱、牛马牲畜，都一律要公平核价，给予收据，写清数量价值。使人们各尽所能，天下的事情就能办得妥当；各负其责，职责均衡，天下的事情就办得合理；分派的工作都是各自所喜爱，天下的事情就完备了；强弱有定数，天下的事情就没有遗漏了。