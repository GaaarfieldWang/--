【原文】
公曰：“君子必古言服①，然后仁。”子墨子曰：“昔者商王纣卿士费仲为之暴人，箕子、、为之圣人，此同言，而或仁不仁也。周公旦为天下之圣人，关叔为天下之暴人，此同服或仁或不仁。然则不在古服与古言矣。且子法周而未法夏也，子之古非古也。”
公孟子谓子墨子曰：“昔者圣王之列也，上圣立为天子，其次立为卿大夫。今博于《诗》《书》，察于礼乐，详②于万物，若使当圣王，则岂不以孔子为天子哉？”子墨子曰：“夫知者，必尊天事鬼，爱人节用，合焉为知矣。今子曰‘孔子博于《诗》《书》，察于礼乐，详于万物’，而曰可以为天子，是数人之齿③，而以为富。”
【注释】
① 古言服：指说古代话、穿古代服饰。
② 详：详细了解。
③ 齿：契之齿。
【翻译】
公孟子说：“君子讲话、穿衣必定要依照古制，这样才称得上仁。”墨子说：“从前商纣王的卿士费仲是天下有名的暴虐之人，箕子、微子，是天下有名的圣人，他们都说同一时代的语言，但有的仁，有的不仁。周公旦是天下有名的圣人，管叔是天下有名的暴虐之人，这两人穿着相同的古服，但一个仁，一个不仁。这样看来，仁不在于古代的服饰和古代的语言了。再说你只是仿效周朝的古制，而没有仿效夏朝的古制，你所谓的古不是真正的古。”
公孟子对墨子说：“从前圣王安排位次，道德智能最高的上圣立作天子，其次的立作卿大夫。现在孔子博通《诗经》《尚书》，明察礼、乐之制，详知天下万物，如果让孔子处在圣王的时代，那么岂不可把孔子立为天子吗？”墨子说：“所谓智者，必定尊重上天，侍奉鬼神，爱护百姓，节约财用，符合于这些要求，才可以称得上是智者。现在你说孔子博通《诗经》《尚书》，明察礼、乐之制，详知天下万物，并说可以立为天子，这是数人家契据上的刻数，而自以为富裕了。”