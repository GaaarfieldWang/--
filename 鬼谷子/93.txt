【原文】

	 

	守义者，谓守以人义，探心在内以合也。探心深得其主①也。从外制内，事有系由而随之。故小人比人则左道②，而用之至能败家夺国。非贤智，不能守家以义，不能守国以道。圣人所贵道微妙者③，诚以其可以转危为安，救亡使存也。

	 

【注释】

	 

	①深得其主：深得其人内心的根本。陶弘景注：“义，宜也。宜探其内心，随其人所宜，遂人所欲以合之也。既探知其心，所以得主深也。得心既深，故能从外制内，内由我制，则可何事不行，故事有所属，莫不由随之也。”
	②左道：歪门邪道。指巫蛊、方术。陶弘景注：“小心以探心之术，来比于君子，必以左道用权。凡事非公正者，皆曰小人，反道乱常，害贤伐善，所用者左，所违者公，百庆昏亡，万机旷紊，家破国夺，不亦宜乎。”
	③微妙：精微玄妙。陶弘景注：“道谓中经之道也。”

	 

【翻译】

	 

	“守义”的方法是，与人交往要坚守仁义，并且用仁义来打动对方的内心，使其心意相通。既然是探知对方内心，就应该明白对方的心意所在。通过仁义之道，从外在到内里控制他的内心，由此就能无往而不胜，使其跟随。所以，小人和对方勾结，用旁门左道就会败坏国家，夺取政权。不是贤明智慧的人，不可能用道义来保家卫国。圣人崇尚道义的精微玄妙，确实是因为“道”可以转危为安，救亡图存。