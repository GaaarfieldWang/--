【原文】

	 

孟子曰：“君子有三乐，而王天下不与存焉1。父母俱存，兄弟无故2，一乐也；仰不愧于天，俯不怍3于人，二乐也；得天下英才而教育之，三乐也。君子有三乐，而王天下不与存焉。”

	 

【翻译】

	 

	孟子说：“君子有三件乐事，以仁德一统天下还不包括在其中。父母都健在，兄弟无灾殃，是第一件乐事；抬头不愧于天，低头不愧于人，是第二件乐事；得到天下优秀人才而教导他们培育他们，是第三件乐事。君子有三件乐事，以仁德一统天下还不包括在其中。”

	 

【注释】

	 

	（1）不与存焉：不参与这一存在，不算在这之内。与，音yù，参与。焉，于此；此，指三乐。

	 

	（2）故：事故，灾患。

	 

	（3）怍：音zuò，惭愧。