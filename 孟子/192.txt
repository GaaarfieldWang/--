【原文】

	 

	齐宣王问卿。孟子曰：“王何卿之问也？”王曰：“卿不同乎？”曰：“不同；有贵戚之卿1，有异姓之卿。”王曰：“请问贵戚之卿。”曰：“君有大过则谏；反复之而不听，则易位。”王勃然变乎色。曰：“王勿异也。王问臣，臣不敢不以正对。”王色定，然后请问异姓之卿。曰：“君有过则谏，反复之而不听，则去。”

	 

【翻译】

	 

	齐宣王问有关公卿的事。孟子说：“王所问的是哪种公卿？”王说：“公卿难道还有不同吗？”孟子说：“有不同；有和王室同宗的公卿，有非王族的公卿。”王说：“我请问和王室同宗的公卿。”孟子说：“国君若有重大错误，他便劝谏；反复劝谏而不听从，就废掉他而改立别人。”宣王突然变了脸色。孟子说：“王不要奇怪。王问我，我不敢不告诉您正确的。”宣王脸色淡定了，又请问非王族的公卿。孟子说：“国君若有错误，他便劝谏；反复劝谏而不听从，就离去。”

	 

【注释】

	 

	（1）贵戚之卿：同姓之卿。