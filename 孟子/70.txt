【原文】

	 

	燕人畔1。王曰：“吾甚惭于孟子2。”陈贾3曰：“王无患焉。王自以为与周公孰仁且智？”王曰：“恶！是何言也！”曰：“周公使管叔监殷4，管叔以殷畔5；知而使之，是不仁也；不知而使之，是不智也。仁智，周公未之尽也，而况于王乎？贾请见而解之。”

	 

	见孟子，问曰：“周公何人也？”曰：“古圣人也。”曰：“使管叔监殷，管叔以殷畔也，有诸？”曰：“然。”曰：“周公知其将畔而使之与？”曰：“不知也。”“然则圣人且有过与？”曰：“周公，弟也；管叔，兄也。周公之过，不亦宜乎？且古之君子，过则改之；今之君子，过则顺之。古之君子，其过也，如日月之食，民皆见之；及其更也，民皆仰6之。今之君子，岂徒顺之，又从为之辞。”

	 

【翻译】

	 

	燕国人反叛齐国。齐王说：“我对于孟子感到很惭愧。”陈贾说：“王不要忧虑。王自己想想，您和周公比比，谁更仁更智呢？”齐王说：“哎！这是什么话呀！〔我怎敢和周公相比？〕”陈贾说：“周公让管叔监督殷国遗民，管叔却率领他们叛乱；如果周公预知而派管叔去，那便是不仁；如果周公未能预知而派他去，那便是不智。仁和智，连周公都没有完全做到，何况您呢？我请求您让我去见见孟子，以便解释解释。”

	 

	陈贾来见孟子，问道：“周公是怎样的人？”答道：“古代的圣人。”陈贾说：“他让管叔监督殷朝遗民，管叔却率领他们叛乱，有这回事吗？”答道：“有的。”问道：“周公是料到他会叛乱而派他去的吗？”答道：“没有料到的。”陈贾说：“如此说来，圣人也会犯错吗？”孟子答道：“周公是弟弟，管叔是哥哥，〔难道弟弟会疑心哥哥吗？〕周公的错误，不是合情合理的吗？而且，古代的君子，有了错误，随时改正；今天的君子，有了错误，还将错就错。古代的君子，他的过错，就像日食月食一般，老百姓人人都看得到；当他改正时，人人都抬头望着。今天的君子，又何止将错就错，还要为这错误振振有词说一通呢！”

	 

【注释】

	 

	（1）燕人畔：齐破燕，燕王哙死，子之亡；赵召燕公子职，遣乐池护送入燕而立为王。齐宣王志在吞并燕国，故云“畔”（叛）。

	 

	（2）吾甚惭于孟子：孟子曾劝齐王“速出令，反其旄倪，止其重器，谋于燕众，置君而后去之”，齐宣王不听。

	 

	（3）陈贾：齐大夫。

	 

	（4）周公使管叔监殷：武王既克纣，乃封叔鲜于管，是为管叔；封叔度于蔡，是为蔡叔；使二人监纣子武庚，治殷遗民。

	 

	（5）管叔以殷畔：《史记·管蔡世家》：“武王既崩，成王少，周公旦专王室。管叔、蔡叔疑周公之为不利于成王，乃挟武庚以作乱。周公旦承成王命伐诛武庚，杀管叔，而放蔡叔，迁之。”

	 

	（6）仰：抬头望。