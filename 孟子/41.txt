【原文】

	 

	曰：“管仲以其君霸，晏子以1其君显。管仲、晏子犹不足为与？”曰：“以齐王，由2反手也。”

	 

	曰：“若是，则弟子之惑滋甚3。且4以文王之德，百年而后崩，犹未洽5于天下；武王、周公6继之，然后大行。今言王若易然，则文王不足法与？”

	 

	曰：“文王何可当也？由汤至于武丁，贤圣之君六七作7，天下归殷久矣，久则难变也。武丁朝诸侯，有天下，犹运之掌也。纣之去武丁未久也8，其故家遗俗，流风善政，犹有存者；又有微子、微仲、王子比干、箕子、胶鬲——皆贤人也——相与辅相之9，故久而后失之也。”

	 

【翻译】

	 

	公孙丑说：“管仲使桓公称霸天下，晏子使景公名扬诸侯。管仲、晏子难道还不值得学习吗？”孟子说：“以齐国来统一天下，易如反掌。”

	 

	公孙丑说：“像您这样说，我的疑惑便更深了。像文王那样的德行，活了百年才崩殂，他推行的德政，还没有周遍于天下；武王、周公继承了他的事业，然后才大大地推行了王道〔，统一了天下〕。现在您把统一天下说得那么容易，那么，文王也不值得效法了吗？”

	 

	孟子说：“文王谁又能比得上呢？从汤到武丁，贤明之君兴起多达六七次，天下的人归服殷朝已经很久了，时间一久便很难转变。武丁使诸侯来朝并治理天下，就好像在手掌中运转小球一样。纣王的年代距武丁时并不太久，当时的世家耆老、善良习俗、先民遗风、仁惠政教还有幸存的，又有微子、微仲、王子比干、箕子、胶鬲——都是贤德的人——共同辅佐他，所以历经长久才亡国。”

	 

【注释】

	 

	（1）以：使，把。

	 

	（2）由：同“犹”。

	 

	（3）滋甚：更厉害；滋，愈加，更加。

	 

	（4）且：况且。

	 

	（5）洽：沾润，周遍。

	 

	（6）周公：姓姬，名旦，武王之弟；助武王伐纣，一统天下；后又辅助成王安定天下。他是鲁国的始祖。

	 

	（7）作：兴起。

	 

	（8）纣之去武丁未久也：由武丁至纣，虽然经历七帝，但时间并不长。

	 

	（9）“又有”至“相与辅相之”：微子名启，纣的庶兄。微仲，微子之弟，名衍。王子比干，纣的叔父，屡次向纣进谏，纣说：“吾闻圣人心有七窍。”于是剖之以观其心。箕子也是纣的叔父，比干被杀，箕子装疯为奴，又被囚；武王灭商后，他被释放。胶鬲（gé），纣王之臣。相与，共同。辅相（xiàng），辅佐。