辛亥之冬，余载雪诣石湖。止既月，授简索句，且征新声，作此两曲，石湖把玩不已，使二妓肄习之，音节谐婉，乃名之曰：《暗香》《疏影》①。

	旧时月色，算几番照我，梅边吹笛？

	唤起玉人，不管清寒与攀摘。

	何逊②而今渐老，都忘却春风词笔。

	但怪得竹外疏花，香冷入瑶席。

	江国，正寂寂，叹寄与路遥，夜雪初积。

	翠尊易泣，红萼无言耿相忆。

	长记曾携手处，千树压、西湖寒碧。

	又片片、吹尽也，几时见得？ 


【注释】

	 

	①《暗香》《疏影》：皆为姜夔自创调。语出宋代诗人林逋《山园小梅》：“疏影横斜水清浅，暗香浮动月黄昏。”

	 

	②何逊（472-519）：字仲言，东海（今山东兰陵）人。南朝梁诗人。早年曾任南平王萧伟的记室。任扬州法曹时，廨舍有梅花。此以何逊自比，谓日逐衰老，赏游诗赋之兴渐减。 

	 

【翻译】

	 

	旧时月色，曾多少次照见我，在梅边吹起玉笛。笛声唤起佳人，共我攀折梅花，不顾袭人清寒。而今我有如那梅兴清减的何逊，已日渐苍老，浑然忘却了昔年春风灿烂的词笔。只惊异那竹林外几枝稀疏梅花，将清冷暗香幽幽散入筵席。

	 

	遥远的江南故国，此时应正是一派寂寥。想要折梅相寄于她，可叹路途遥遥，夜来怕已是初雪堆积。恐怕她捧起酒樽便忍不住伤心落泪，独对梅蕊唯无言长相思忆。永记得，昔年与她携手游赏时，梅林中千树绽放，西湖上寒波澄碧。而此际，梅花片片又被风吹落尽，不知何日才能重见？

 
【解读】

	 

	此词为忆往怀人之作，作于绍熙二年冬姜夔载雪访范成大于石湖之际。以梅起兴，借梅喻人，句句关梅，却又字字句句皆含蕴梅外之意。全词在过去现在之间不断转换，往复摇曳，结构空灵精致，意境清虚骚雅。

	 

	 

	 

	姜夔