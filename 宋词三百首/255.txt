后土之花，天下无二本。方其初开，帅臣以金瓶飞骑，进之天上，间亦分致贵邸。余客辇下，有以一枝（下缺，按他本题，改作琼花）。

	朱钿①宝玦②，天上飞琼③，比人间春别。

	江南江北，曾未见，漫拟梨云梅雪。

	淮山春晚，问谁识、芳心高洁？

	消几番、花落花开，老了玉关④豪杰。

	金壶剪送琼枝，看一骑红尘，香度瑶阙。

	韶华正好，应自喜、初乱长安蜂蝶。

	杜郎老矣，想旧事、花须能说。

	记少年、一梦扬州，二十四桥明月。


【注释】

	 

	①朱钿：嵌金花的首饰。

	 

	②宝玦（jué）：珍贵的佩玉。

	 

	③飞琼：许飞琼，传说中西王母侍女。

	 

	④玉关：玉门关。代指边塞。 

	 

【翻译】

	 

	似名贵金饰，似珍稀佩玉，是天仙所化，自然有别人间春色。大江南北，也从未曾见过，怎能胡乱比作梨云梅雪。淮山上春已迟暮，试问有谁识得她芳心高洁？经过几番花开花落，边关英雄豪杰也都老了。

	 

	这花朵自玉树琼枝上剪来，插在金壶中送往京城，看那驿道上一骑快马，扬起滚滚红尘，让这异香直达瑶台宫阙。春光正好，花儿也该自感欣喜，能够结识京城蜂蝶。此身已如杜牧老去，想起种种旧事，这花怕是都见证过，也应该能够一一讲出。想起当时年少风流，有如扬州一梦，而今却只剩下那二十四桥明月。

 
【解读】

	 

	此词咏琼花之芳心高洁以寄慨。将飞骑献琼花与唐代飞骑送荔枝相提并论，暗示宋室奢靡享乐，恐亦面临覆亡之祸，借古讽今。全词融咏物、抒怀、讽诫于一体，笔致曲折，寄托遥深，有不尽悲慨。