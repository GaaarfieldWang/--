余客武陵。湖北宪治①在焉：古城野水，乔木参天。余与二三友，日荡舟其间。薄荷花而饮，意象幽闲，不类人境。秋水且涸。荷叶出地寻丈②，因列坐其下，上不见日。清风徐来，绿云自动。间于疏处，窥见游人画船，亦一乐也。朅③来吴兴。数得相羊④荷花中，又夜泛西湖，光景奇绝。故以此句写之。

	闹红一舸，记来时，尝与鸳鸯为侣，三十六陂⑤人未到，水佩风裳无数。翠叶吹凉，玉容消酒，更洒菰⑥蒲雨。嫣然摇动，冷香飞上诗句。
	日暮，青盖亭亭，情人不见，争忍凌波去？只恐舞衣寒易落，愁入西风南浦。高柳垂阴，老鱼吹浪，留我花间住。田田⑦多少，几回沙际归路。




【注释】

		 

		①宪治：指提点刑狱，乃地方最高司法机构。

		 

		②寻丈：形容其高。寻，八尺。

		 

		③朅（qiè）来：来。

		 

		④相羊：亦作“相徉”，徘徊，盘桓。

		 

		⑤三十六陂（bēi）：言水塘湖泊极多。

		 

		⑥菰（gū）蒲：即菰和蒲，水草名，皆生于水边或沼内。菰，即茭白，多年生禾本植物，杆叶高大直立。蒲，蒲草，多年生草本植物，叶长而尖，夏开黄花。

		 

		⑦田田：莲叶盛密貌。 

		 

【翻译】

		 

		荡舟于盛开的荷花丛中，还记得一路与鸳鸯结伴而行。三十六陂荷塘绵延，游人罕至，微风荡漾，荷花荷叶摇曳生姿，如风为裳、水为佩的美人。碧翠的荷叶间生出凉意，妩媚的荷花可消酒意，水草丛中还不时洒落一霎疏雨。心境不由嫣然摇荡，清泠荷香不觉就在心里化为了诗句。

		 

		日暮之际，荷叶如青翠伞盖亭亭玉立，多情人已寻不见，怎忍心荡舟离去？只担心这满塘娇花，寒秋一至，花瓣就要如美人舞衣褪去，纷纷凋落，西风里愁绪纷纷，遍满南浦。高柳垂下浓荫，大鱼吹起浪花，仿佛都在殷勤挽留我留在此间。放眼四望，连天无际的荷叶，亭亭玉立水上，可知我多少回徘徊沙岸，不忍归去。




【解读】

		 

		此篇咏荷，托物比兴，寄托忘情物外之志。全词营造朦胧迷离之美，笔致清空骚雅，描绘逼真生动。清代刘熙载《艺概》赞曰：“幽韵冷香，令人挹之无尽。”