【原文】

	公子过宋，与司马公孙固相善[1]，公孙固言于襄公曰[2]：“晋公子亡，长幼矣，而好善不厌，父事狐偃，师事赵衰[3]，而长事贾佗[4]。狐偃其舅也，而惠以有谋。赵衰其先君之戎御，赵夙之弟也，而文以忠贞。贾佗公族也，而多识以恭敬。此三人者，实左右之。公子居则下之，动则谘焉[5]，成幼而不倦，殆有礼矣。树于有礼，必有艾。《商颂》曰：‘汤降不迟，圣敬日跻。’降，有礼之谓也。君其图之。”襄公从之，赠以马二十乘。
【注释】

	[1]公孙固：宋庄公之孙，任宋国大司马。

	[2]襄公：宋襄公，宋国国君，名兹父。

	[3]赵衰：即赵成子，字子余，也称成季、孟子余。随从重耳在外流亡十九年，并助重耳成就霸业。

	[4]贾佗：狐偃的儿子，名射姑，字季佗，食邑在贾。

	[5]谘（zī）：同“咨”，征询；商议。
【翻译】

	公子重耳经过宋国，与宋国司马公孙固关系很好。公孙固对宋襄公说：“晋公子流亡在外十几年，已经由孩子长大成人了，喜欢做好事而不自满，像对待父亲一样事奉狐偃，像对待老师一样事奉赵衰，像对待兄长一样善待贾佗。狐偃是他的舅舅，仁慈而又足智多谋。赵衰是为他先君驾御战车的车夫赵夙的弟弟，富于文彩而又为人忠贞。贾佗是晋国的公族，见多识广而谦恭有礼。这三个人真心实意在他左右辅助。公子重耳平时对他们谦下恭敬，每逢有事都要征询他们的意见，从年幼到长大成人始终如此，从不懈怠，当然可以算是有礼之人了。在礼的方面有所建树，一定会得到善报。《商颂》上说：‘商汤急于尊贤下士，圣德天天向上升高。’尊贤下士，就是有礼的表现啊。请君王仔细考虑考虑。”宋襄公听从了他的意见，送给重耳二十乘车马。