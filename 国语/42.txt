【原文】

	季武子为三军[1]，叔孙穆子曰：“不可。天子作师，公帅之，以征不德。元侯作师，卿帅之，以承天子。诸侯有卿无军，帅教卫以赞元侯。自伯、子、男有大夫无卿[2]，帅赋以从诸侯。是以上能征下，下无奸慝[3]。今我小侯也，处大国之间，缮贡赋以共从者，犹惧有讨。若为元侯之所，以怒大国，无乃不可乎？”弗从，遂作中军。自是齐、楚代讨于鲁，襄、昭皆如楚[4]。
【注释】

	[1]季武子：鲁国的卿，季文子之子季孙夙。三军：按周礼规定，天子可拥有六军，诸侯大国拥有三军，次国二军，小国一军。鲁为大国，原有三军，后来国势削弱，仅置上、下两军，中军阙如。

	[2]无卿：按周礼规定，诸侯大国有三卿，都由周天子任命。次国也有三卿，其中二卿由周天子任命，一卿由国君任命。小国有二卿，都由国君任命。此处所指无卿，是说小国没有周天子任命的卿。

	[3]奸慝（tè）：奸邪，邪恶。

	[4]襄、昭：指鲁襄公和鲁昭公。
【翻译】

	季武子打算建立三军，叔孙穆子说：“不可以。天子拥有六军，由在王室为卿的公统率，用来征讨不义之国。大诸侯国的国君拥有三军，由卿统帅，用来随从天子征讨。一般诸侯国的国君有卿而没有三军，由卿统率经过训练的卫士来辅佐大诸侯国的国君。自伯、子、男以下的小国只有大夫而没有周天子任命的卿，主要负责率领一些兵车甲士跟随诸侯作战。这样居上者才能匡正下级，下面才没有奸恶之事。现在我们鲁国只是一个小侯国，处在齐、楚等大国之间，即使整治好兵车甲士来供应大国，还是担心被讨伐。倘若建立大诸侯国才有权拥有的三军，势必会激怒大国，恐怕不行吧？”季武子没有听从穆子的劝告，于是在原有上下两军的基础上又组建了中军。自从建立中军以后，齐、楚两大诸侯国轮番攻打鲁国，鲁襄公、鲁昭公被迫先后前去楚国表示臣服。