【白话文】

	治疗五脏虚热， 四时加减柴胡饮子方（1）

	若病发生在冬季三个月则加：柴胡 八分 白术 八分 大腹槟榔 四枚（连皮带子共用） 陈皮 五分 生姜 五分 桔梗 七分 ；

	若病发在春季三个月则加枳实，去白术，共六味；

	夏季三个月加生姜 三分 枳实 五分 甘草 三分 共八味；

	秋季三个月加陈皮 三分 共六味。

	以上各药捣碎，分为三份，一份加水三升，煮取二升，分三次温服，每隔约人步行四五里路的时间服药一次。若四肢臃肿，加少量甘草，每份再分作三小份，每小份加水一升，煮取七合，温服，最后再将一份的药渣合为一服重煮，共服四次。怀疑不是仲景方。

	长服诃梨勒丸方。怀疑不是仲景方。（2）

	诃梨勒煨　陈皮　厚朴 各三两

	以上三味药，研细末，炼蜜为丸如梧桐子大小，以酒送服二十丸，再渐加至三十丸。

	三物备急丸方见《千金》一书，司空裴秀作为散剂使用亦可。先调合成药汁，倾入口中，使药从齿缝中进入，直至显效（3）

	大黄 一两 干姜 一两 巴豆 一两，去皮和心，炒，研制成膏状

	以上各药需质优而新，先将大黄、干姜捣成末，将研好的巴豆加入，再合起来捣一千下，制成散剂，做成蜜丸也好，密藏在容器内，以防挥发。主治心腹各种突发病。若患中恶客忤病，心腹胀满，突然出现针刺样疼痛，患者呼吸困难，牙关紧闭，暴绝如死，或刚死亡的，以温水或酒送服如大豆大小三、四丸，如不能服下，捧起头，灌药，使药咽下，一会儿即可见效，如无效再服三丸，当有肠鸣，随即又上吐下泻病就好了。如果牙关紧闭，需折断牙齿后灌入。

	治伤寒病愈后不复发，紫石寒食散方处方见《千金翼》（4）

	紫石英　白石英　赤石脂　钟乳（碓炼） 栝楼根　防风　桔梗　文蛤　鬼臼 各十分　太一余根十分，烧制 干姜附子　炮 去皮 桂枝 去皮，各四分

	以上十三味药，捣成散剂，以酒送服方寸匕。

救卒死方（5）

	薤捣成汁，灌鼻中

	另方：

	割雄鸡冠，取血，用管将其吹入鼻中。

	把如鸡子大小的一块猪油，加入一升酽醋煮沸后灌入喉中。

	把鸡肝和血涂抹在患者脸上，四周围用灰围上，患者立刻就能起死回生。

	大豆二十七粒，用鸡蛋清加酒调和后，全部吞下。

	救卒死而壮热者方

	矾石半斤，加水一斗半，煮至矾石消化，用其来泡脚，药液需没及踝部。（6）

	救卒死而目闭者方

	牵牛面对着卒死者的面部，再捣薤汁灌耳中，将皂荚末吹入鼻中，立即见效。（7）

	救卒死而张口反折者方

	灸两手、足指（趾）甲后十四壮以后，再服用五毒诸膏散。有巴豆者。（8）

	救卒死而四肢不收失便者方

	马屎一升，加水三斗，煮取二斗外洗；再取牛稀粪一升，用温酒灌口中，灸心下一寸、脐上三寸、脐下四寸各一百壮，病即可痊愈。（9）

	救小儿卒死而吐利不知是何病方。

	用狗屎一丸，绞汁灌下。如无湿狗屎，可用干狗屎加水煮后取汁。（10）

	患者昏厥脉搏跳动但无呼吸、属气闭不通，故见安静如死而不动，治方脉证见上卷。

	将菖蒲屑吹入两侧鼻孔，同时把桂屑放在患者舌下。

	又方：

	剃取患者左侧鬓角头发方寸烧炭，研成末，以酒调和灌入喉中，可立即坐起。（11）

	救卒死客忤死还魂汤主之方

	《千金方》说：本方主治突然中邪气，各种突然气绝，身无感觉，或者无脉，牙关紧闭撬不开，可去掉牙齿灌下汤药。药汤进入口中不能下咽的，将患者头发分左右，扶肩引药下行，如药下，随后再灌一升，过一会儿就可苏醒。

	麻黄 三两，去节（一方四两） 杏仁 去皮和尖，七十个 甘草 一两，炙（《千金》用桂心二两）

	以上三味药，加水八升，煮取三升，去药渣，分次咽下，通治各种外感邪气病。

	又方：

	韭菜根 一把 乌梅 二七个 吴茱萸 半开，炒

	以上三味药，加水一斗煎煮，把患者梳子放入其中，沸腾三次后，梳子上浮的可活，下沉的死。煮取三升去药渣，分次饮用。（12）

	救自缢身死，如果是从早晨至傍晚虽然身体已冷，仍然可治；若从傍晚至早晨，治疗上稍困难，原因在于缢死前阴气太盛。由于夏天夜比昼短，天气又热，应该可治。又说：如果死者心下微温，即便一天以上仍然可治。

	方法为：缓慢将死者抱下，解开绳子，不能断然剪断绳子，然后上下铺被平卧。一人以脚踏住他的两肩以固定，手稍抓住他的头发不要放松；另一人用手按在胸上，不断按压；一人按摩揉捋四肢做屈伸动作。假如四肢已僵硬，可渐渐用强力做屈伸动作，同时按压腹部。这样大约做一顿饭的时间，患者气从口出，并有呼吸，双眼睁开，此时仍要继续如前操作，不要置之不顾，但不可过劳，过一会儿，可给少量桂汤及米汤含口中，以润咽喉，一旦能渐渐下咽，即可稍停。亦可让两人用管吹他的两耳。这种方法最好，没有不可救活的。（13）

	疗中暍方　凡中暍死，不可使得冷，得冷便死，疗之方

	用屈草带围绕中暑人的脐周，让二三人把小便尿于其中，温脐。也可用热泥和屈草，或者反扣瓦碗底，或用车缸，取多人的尿不断地循环温熨脐周，这是因为路途中无热水可取，只能用人尿代替使之温。如果有热水，就可用了。中暑在夏月发生，切不可用冷泥和凉车缸，只许用热泥、暖车缸。（14）

	救溺死方

	取灶中灰两石多，将溺死者从头到足埋入，水从七窍中流出人就活了。

	以上治疗缢死、溺死及中暑的方法，都是出自张仲景，其含意特殊深奥，不是一般人所能想到的，本草所能解决的，确是救人的一大方法。但伤寒家所提到的多种中暑病，不是这种因热而得的中暑病。见《外台》《肘后》目。（15）

	治马坠及一切筋骨损方见《肘后》方（16）

	大黄 一两，切，浸，汤成下 绯帛 如手大，烧灰 ，乱发 如鸡子大，烧灰用 久用炊单布 一尺，烧灰 败蒲 一握三寸 桃仁 四十九个，去皮尖，熬 甘草 如中指节，炙，剉

	以上七味药，加适量童便煎汤，加酒一大盏，再下大黄，去药渣后，分三次温服。先将破败的蒲草席半领剉碎，煎汤后浴身，然后以衣被覆盖，只要小便通利几次后，疼痛立即消失。小便和浴水发红，不必奇怪，这是瘀血所致。（16）

【原文】

	退五藏虚热，四时加减柴胡饮子方（1）

	冬三月加柴胡八分

	白术八分　大腹槟榔四枚，并皮子用

	陈皮五分

	生姜五分　桔梗七分

	春三月加枳实，减白术，共六味

	夏三月加生姜三分　枳实五分　甘草三分　共八味。

	秋三月加陈皮三分　共六味。

	上各㕮咀，分为三贴，一贴以水三升，煮取二升，分温三服，如人行四五里进一服。如四体壅，添甘草少许，每贴分作三小贴，每小贴以水一升，煮取七合，温服，再合滓为一服，重煮，都成四服。疑非仲景方。

	长服诃梨勒丸方疑非仲景方（2）

	诃梨勒煨陈皮　厚朴各三两

	上三味，末之，炼蜜丸如梧子大，酒饮服二十丸，加至三十丸。

	三物备急丸方见《千金》，司空裴秀为散用亦可。先和成汁，乃倾口中，令从齿间得入，至良验（3）

	大黄一两　干姜一两　巴豆一两，去皮心，熬，外研如脂

	上药各须精新，先捣大黄、干姜为末，研巴豆内中，合治一千杵，用为散，蜜和丸亦佳，密器中贮之，莫令歇。主心腹诸卒暴百病。若中恶客杵，心腹胀满，卒痛如锥刺，气急口噤，停尸卒死者，以暖水若酒，服大豆许三四丸，或不下，捧头起，灌令下咽，须臾当差。如未差，更与三丸，当腹中鸣，即吐下便差。若口噤，亦须折齿灌之。

	治伤寒，令愈不复，紫石寒食散方见《千金翼》（4）

	紫石英　白石英　赤石脂　钟乳（碓炼）　栝楼根　防风　桔梗　文蛤　鬼臼各十分　太一余粮十分，烧　干姜　附子炮去皮　桂枝去皮，各四分

	上十三味，杵为散，酒服方寸匕。

	救卒死方（5）

	薤捣汁，灌鼻中。

	又方：

	雄鸡冠割取血，管吹内鼻中。

	猪脂如鸡子大，苦酒一升，煮沸，灌喉中。

	鸡肝及血涂面上，以灰围四旁，立起。

	大豆二七粒，以鸡子白并酒和，尽以吞之。

	救卒死而壮热者方（6）

	矾石半斤，以水一斗半，煮消，以渍脚，令没踝。

	救卒死而目闭者方（7）

	骑牛临面，捣薤汁灌耳中，吹皂荚末鼻中，立效。

	救卒死而张口反折者方灸手足两爪后十四壮了，饮以五毒诸膏散。有巴豆者（8）

	救卒死而四肢不收失便者方马屎一升，水三斗，煮取二斗以洗之；又取牛洞（稀粪也）一升，温酒灌口中，灸心下一寸、脐上三寸、脐下四寸，各一百壮，差。（9）

	救小儿卒死而吐利，不知是何病方狗屎一丸，绞取汁，以灌之。无湿者，水煮干者，取汁。（10）

	治尸蹶方尸蹶脉动而无气，气闭不通，故静而死也，治方脉证见上卷。

	菖蒲屑，内鼻两孔中吹之，令人以桂屑着舌下。又方：剔取左角发方寸，烧末，酒和，灌令入喉，立起。（11）

	救卒死，客忤死，还魂汤主之方《千金方》云：主卒忤鬼击飞尸，诸奄忽气绝，无复觉，或已无脉，口禁拗不开，去齿下汤。汤下口不下者，分病人发左右，捉揄肩引之。药下，复增取一升，须臾立苏。（12）

	麻黄三两，去节，一方四两

	杏仁去皮尖，七十个甘草一两，炙，（《千金》用桂心二两）

	上三味，以水八升，煮取三升，去滓，分令咽之。通治诸感忤。

	又方：

	韭根一把　乌梅二七个　吴茱萸半升，炒

	上三味，以水一斗，煮之，以病人栉内中，三沸，栉浮者生，沉者死。煮取三升，去滓，分饮之。

	救自缢死方救自缢死，旦至暮，虽已冷，必可治；暮至旦，小难也，恐此当言阴气盛故也。然夏时夜短于昼，又热，犹应可治。又云：心下若微温者，一日以上，犹可治之。方。

	徐徐抱解，不得截绳，上下安被卧之。一人以脚踏其两肩，手少挽其发，常弦弦勿纵之；一人以手按据胸上，数动之；一人摩捋臂胫，屈伸之。若已僵，但渐渐强屈之，并按其腹。如此一炊顷，气从口出，呼吸眼开，而犹引按莫置，亦勿苦劳之。须臾，可少桂汤及粥清含与之，令濡喉，渐渐能咽，及稍止。若向令两人以管吹其两耳，罙好。此法最善，无不活者。（13）

	疗中暍方中暍死，不可使得冷，得冷便死，疗之方

	屈草带，绕暍人脐，使三两人溺其中，令温。亦可用热泥和屈草，亦可扣瓦碗底按及车缸以着暍人，取令溺，须得流去，此谓道路穷，卒无汤，当令溺其中，欲使多人溺，取令温。若有汤，便可与之，不可泥及车缸，恐此物冷。暍既在夏月，得热泥土，暖车缸，亦可用也。（14）

	救溺死方

	取灶中灰两石余，以埋人，从头至足，水出七孔，即活。

	上疗自缢、溺、暍之法，并出自张仲景为之，其意殊绝，殆非常情所及，本草所能关，实救人之大术矣。伤寒家数有暍病，非此遇热之暍。见《外台》、《肘后》目。（15）

	治马坠及一切筋骨损方见《肘后》方。

	大黄一两，切，浸，汤成下　绯帛如手大，烧灰　乱发如鸡子大，烧灰用　久用炊单布一尺，烧灰　败蒲一握，三寸　桃仁四十九个，去皮尖，熬　甘草如中指节，炙，剉

	上七味，以童子小便量多少煎汤成，内酒一大盏，次下大黄，去滓，分温三服。先剉败蒲席半领，煎汤浴，衣被盖覆，斯须通利数行，痛楚立差。利及浴水赤，勿怪，即瘀血也。（16）