【白话文】

	太阴病的主要证候是腹中胀满和呕吐、饮食不下、自行下利并且越来越重、腹中时有疼痛。如果用泻下的方法治疗，多会造成胸下痞结硬满的证候。（273）

	太阴中风证，见四肢剧烈疼痛，脉浮取微、沉取由涩而长的，是将要痊愈的表现。（274）

	太阴病将要解除的时间是，从晚上九时到第二天凌晨三时。（275）

	太阴病，脉见浮象的，可以发汗，适合用桂枝汤。第一方。（276）

	桂枝 三两，去皮 芍药 三两 甘草 二两，炙 生姜 三两，切片 大枣 十二枚，掰开

	以上五味，用七升水，煮至留取三升，去掉药渣。温服一升。药后片刻，喝热稀粥一升，以协助药力的发挥，并盖棉被保暖发汗。

	自行下利又不口渴的，属于太阴病，这是因为太阴脾脏有寒的缘故，应当用温法治疗，适合服四逆汤一类方药。第二方。（277）

	伤寒病，脉浮而缓，只见手足温热的，这是邪气已涉及太阴。太阴病，应当出现周身发黄，如果小便自行通利的，就不会发黄了。到第七八天时，纵使突然出现心烦和下利，而且下利在一天内有十多次，也多自行停止，这是因为脾脏正气已渐充实，腐败秽浊的积滞应当通过大便排出体外并可以排除干净的缘故。（278）

	原本是太阳病，医生反而误用了下法，因此就导致了腹中胀满并时有疼痛，疾病就转属太阴经了，应当用桂枝加芍药汤治疗。如果导致腹中实痛异常的，应当用桂枝加大黄汤治疗。第三方。（279）

桂枝加芍药汤方

	桂枝 三两，去皮 芍药 六两 甘草 二两，炙 大枣 十二枚，掰开 生姜 三两，切片

	以上五味，用七升水，煮至留取三升，去掉药渣。分三次温服。旧本原为，桂枝汤今加重芍药用量。

桂枝加大黄汤方

	桂枝 三两，去皮 大黄 二两 芍药 六两 生姜 三两，切片 甘草 二两，炙 大枣 十二枚，掰开

	以上六味，用七升水，煮至留取三升，去掉药渣。每次温服一升，日服三次。

	太阴为病，脉象较弱，患者大便将要自行下利，假如应当用大黄和芍药治疗，也应该减少其用量，这是因为患者胃气较弱，容易受伤害的缘故。下利的，应该先煮沸芍药三次。（280）

【原文】

	合三法，方三首。

	太阴之为病，腹满而吐，食不下，自利益甚，时腹自痛。若下之，必胸下结鞕。（273）

	太阴中风，四肢烦疼，阳微阴涩而长者，为欲愈。（274）

	太阴病欲解时，从亥至丑上。（275）

	太阴病，脉浮者，可发汗，宜桂枝汤。方一。（276）

	桂枝三两，去皮　芍药三两　甘草二两，炙　生姜三两，切　大枣十二枚，擘

	上五味，以水七升，煮取三升，去滓。温服一升，须臾，啜热稀粥一升，以助药力，温覆取汗。

	自利不渴者，属太阴，以其脏有寒故也，当温之，宜服四逆辈。二。（277）

	伤寒脉浮而缓，手足自温者，系在太阴。太阴当发身黄，若小便自利者，不能发黄。至七八日，虽暴烦下利日十余行，必自止，以脾家实，腐秽当去故也。（278）

	本太阳病，医反下之，因尔腹满时痛者，属太阴也，桂枝加芍药汤主之。大实痛者，桂枝加大黄汤主之。三。（279）

	桂枝加芍药汤方

	桂枝三两，去皮　芍药六两　甘草二两，炙　大枣十二枚，擘　生姜三两，切

	上五味，以水七升，煮取三升，去滓。温分三服。本云，桂枝汤今加芍药。

	桂枝加大黄汤方

	桂枝三两，去皮　大黄二两　芍药六两　生姜三两，切　甘草二两，炙　大枣十二枚，擘

	上六味，以水七升，煮取三升，去滓。温服一升，日三服。

	太阴为病，脉弱，其人续自便利，设当行大黄芍药者，宜减之，以其人胃气弱，易动故也。下利者，先煎芍药三沸。（280）