【原文】

	 

	物格而后知至①；知至而后意诚②；意诚而后心正③；心正而后身修；身修而后家齐；家齐而后国治；国治而后天下平。自天子以至于庶人，壹是皆以修身为本④。其本乱而末治者，否矣⑤。其所厚者薄，而其所薄者厚，未之有也⑥。此谓知本，此谓知之至也⑦。

	 

【注释】

	 

	①物格而后知至：《礼记正义》：“物格而后知至者，物既来，则知其善恶所至。善事来，则知其至于善；若恶事来，则知其至于恶。既能知至，则行善不行恶也。”印光大师《格物致知确解》云：“若格除此幻妄不实之私欲，则不偏不易、即心本具之正知自显，一举一动，悉合情理，了无偏僻。此圣人为天下后世所立修己治心之大法，修齐治平在是，超凡入圣亦在是。”
	 

	②知至而后意诚：《礼记正义》：“既能知至，则意念精诚也。”
	 

	③意诚而后心正：《礼记正义》：“意能精诚，故能心正也。”
	 

	④自天子以至于庶人，壹是皆以修身为本：《礼记正义》：“壹是皆以修身为本”者，言上从天子，下至庶人，贵贱虽异，所行此者专一，以修身为本。上言诚意、正心、齐家、治国，今此独云修身为本者，细别虽异，其大略皆是修身也。”《大学直指》：“前云古之欲明明德于天下者，原不单指帝王有位人说，恐人错解，今特点破。且如舜耕历山之时，何尝不是庶人？伊尹耕有莘时、傅说在版筑时、太公钓渭滨时，亦何尝不是庶人？只因他肯格物致知，诚意正心，以修其身，所以皆能明明德于天下耳。盖以天子言之，则公卿乃至庶人，皆是他明德中所幻现之物，是故自身为物之本，家国天下为物之末。若以庶人言之，则官吏乃至天子，亦皆是他明德中所幻现之物，是故亦以自身为物之本，家、国、天下为物之末。须知上自天子，下至庶人，名位不同，而明德同，明德既同，则亲民止至善亦同，故各各以修身为本也。前虽略示物有本末，又云致知在格物，尚未直指下手方便，故今的指修身为本，以心意知不可唤作物故，以致诚正皆向物之本上格将去故。”
	 

	⑤其本乱而未治者，否矣：《礼记正义》：“本乱，谓身不修也。末治，谓国家治也。言己身既不修，而望家国治者否矣。否，不也。言不有此事也。”
	 

	⑥其所厚者薄，而其所薄者厚，未之有也：《礼记正义》：“此覆说‘本乱而末治否矣’之事也。譬若与人交接，应须敦厚以加于人。今所厚之处，乃以轻薄，谓以轻薄待彼人也。‘其所薄者厚’，谓己既与彼轻薄，欲望所薄之处以厚重报己，未有此事也。言己以厚施人，人亦厚以报己也。若己轻薄施人，人亦轻薄报己，言事厚之与薄皆以身为本也。”《大学直指》：“所厚，谓责躬宜厚，所薄，谓待人宜宽。”
	 

	⑦此谓知本，此谓知之至也：《礼记正义》：“本，谓身也。既以身为本，若能自知其身，是‘知本’也，是知之至极也。”

	 

【翻译】


	能够革除内心的私欲，就能够觉悟宇宙人生的真相；知道宇宙宇宙人生的真相，（万物皆是我自性所现）就能够对一切人、事、物保持真诚恭敬；能够对一切事物保持真诚恭敬，我们的心念就能够端正；我们的心念端正了，就能够修好己身；己身修好了，家自然就能够整治好；把家整治好了，就能够把国治理好；把国治理好了，国泰民安之后天下也就太平了。从国家领导人到普通百姓，都要以修身作为根本，身没有修好而希望家国天下得到治理，是从来没有的事情。对修身应该视为首要的反而视为次要，对治国平天下应该视为次要的反而视为首要，这样要想使恩泽及于天下，是不会有的事。明白修身是治国平天下的源头，这叫知道根本，这就称为是知的极致。