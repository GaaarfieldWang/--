节选《书目答问》书目总一：诸生的学者，来问应读何书，书以何本为善，编既嫌挂漏，志趣学业，亦各不同，因录此以告初学。

	读书不知要领，劳而无功，知某书宜读，而不得校精校注本，事倍功半。今为分别条流，慎择约举，视其性之所近，各就其部求之，又于其中，详分子目，以便类求，一类之中，复以义例相近者，使相比附，再叙时代，令其门径秩然，缓急易见。凡所箸录，并是要典雅记，各适其用。总期令初学者，易买易读，不致迷罔眩惑而已。

	凡无用者，空疏者，偏僻者，杂者，不录。古书为今书所包括者，不录。注释浅陋者，妄人删改者，编刻譌谬者，不录。古人书已无传本，今人书尚未刊行者，不录。旧椠旧钞，偶一有之，无从购求者，不录。

	经部举学有家法实事求是者，史部举义例雅饬考证详核者，子部举过古及有实用者，集部举最著者。

	多传本者举善本，未见精本者举通行本，未见近刻者举今日现存明本。