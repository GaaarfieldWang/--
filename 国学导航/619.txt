节选《说文解字·序》：古者庖牺氏之王天下也，仰则观象于天，俯则观法于地，视鸟兽之文与地之宜，近取诸身，远取诸物，于是始作《易》八卦，以垂宪象。及神农氏结绳为治而统其事，庶业其繁饰伪萌生。黄帝之史仓颉见鸟兽蹄迒之迹，知分理之可相别异也，初造书契。百工以人，万品以察，盖取诸夬“扬于王庭”。言文者宣教明化于王者朝廷，君子所以施禄及下，居德则忌也。

	仓颉之初作书，盖依类象形，故谓之文。其后形声相益，即谓之字。字者言孳乳而寖多也。着于竹帛谓之书。书者，如也。以迄五帝三王之世，改易殊体，封于泰山者七十有二代，靡有同焉。

	《周礼》：八岁入小学，保氏教国子，先以六书。一日指事。指事者，视可识，察而见意，上下是也。二日象形。象形者，画成其物，随体诘诎，日月是也。三日形声。形声者，以事为名，取譬相成，江河是也。四日会意。会意者，比类合谊，以见指伪，武信是也。五日转注。转注者，建类一首，同意相受，考老是也。六日假借。假借者，本无其字，依声托事，令长是也。