节选《海国图志·筹海·议战》：今日之事，苟有议征用西洋兵舶者，则必曰借助外夷，恐示弱，及一旦示弱数倍于此，则甘心而不辞；使有议置造船械，师夷长技者，则曰糜费，及一旦糜费十倍于此，则又谓权宜救急而不足惜；苟有议翻夷书刺事者，则必曰多事，及一旦有事，则或询英夷国都与俄罗斯国都相去远近，或询英夷何路可通回部，甚至廓夷效顺，请攻印度而拒之，佛兰西、弥利坚愿助战舰，愿代讲款而疑之。以通市二百年之国，竟莫知其方向，莫悉其离合，尚可谓留心边事者乎！