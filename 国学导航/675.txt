节选《中原音韵·序》：乐府作而声律盛，自汉以来然矣。魏晋隋唐体制不一，音调亦异，往往于文虽工，于律则弊。宋代作者如苏子瞻，变化不测之才，犹不免制词如诗之诮。若周邦彦姜尧章辈，自制谱曲，稍称通律，而词气又不无卑弱之憾。辛幼安自北而南，元裕之在金末。

	国初虽词多慷慨，而音节则为中州之正学者。取之我朝，混一以来朔南暨报，教士大夫歌咏必求正声。凡所制作，皆足以鸣国家气化之盛，自是北乐府出，一洗东南习俗之陋。大抵雅乐之不作，声音之学不传也，久矣。

	五方言语又复不类，吴楚伤于轻浮，燕冀失于重浊，秦陇去声为入，梁益平声似去，河北河东取韵尤远吴人。呼饶为先，读武为姥，说如近鱼，切为丁心之类，正音岂不误哉。高安周德清工乐府，善音律，自着《中州音韵》一帙，分若干部以为正语之本。

	变雅之端，其法以声之清浊定字为阴阳，如高声从阳低声从阴，使用字者随声高下措字为词。各有攸当，则清浊得宜，而无凌犯之患矣。以声之上下分韵为平仄，如入声直促难谐音调，成韵之入声悉派三声，志以黑白，使用韵者随字阴阳置韵，成文各有所协，则上下中律，而无拘拗之病矣。是书既行于乐府之士，岂无补哉！又自制乐府若干调，随时体制，不失法度，属律必严，此事必切，审律必当，择字必精，是以和于宫商，合于节奏，而无宿昔声律之弊矣。