节选《经典释文》卷五《毛诗音义上》：静女遗我唯季反，姝赤朱反，美色也。说文文作始，云好也。可说音悦，篇末注同搔首苏刀反踟直知反蹰直诛反。贻我本又作诒，音怡，遗也。下句协韵，亦音以志反。彤管徒冬反，彤，赤也；管，毛管。着于知略反，又直略反，下同。炜于鬼反，赤貌。

	说怿说本又作悦，毛王上音悦，下音亦，郑说音始悦反，怿作释，始亦反。自牧州牧之牧，徐音目，田官也。荑徒兮反。茅，始生也。洵本亦作询，音荀，信也。以共音恭。窈乌了反，窕徒了反。之处昌虑反。之为于伪反，注同，或如字。