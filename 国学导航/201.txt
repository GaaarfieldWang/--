节选《汉学师承记》卷一：藩绾发读书，授经于吴郡通儒余古农，同宗艮庭二先生，明象数制度之原，声音训诂之学，乃知经术一坏于东、西晋之清谈，再坏于南、北宋之道学，元明以来，此道益晦。至于本朝三惠之学盛于吴中，江永戴震诸君继起于歙；从此汉学昌明，千载沉霾一朝复旦。暇日诠次本朝诸儒为汉学者，成《汉学师承记》一编，以备国史之采择。