《圣武记·武事余记掌故考证》：近人纪皇朝武功七篇，往往言胜不言败，书功不书罪。如三藩之役，顺承郡王、简亲王逗留于楚，贝勒洞鄂失几于陕，总督金光祖、将军舒恕观望于粤；准噶尔之役，蒙古王丹津纵寇于鄂尔昆河，一概不书。即傅尔丹和通泊之败，额楞特喀喇乌苏之败，亦略一及之而不详。

	参赞额勒登额逗援于缅甸，温福偾事于金川，巴忠、成德、鄂辉贿和于西藏，恒瑞、黄仕简、任承恩老师于台湾，及柴大纪如何获罪，亦一概不书。因春秋讳内，失昌黎避史谴之遗意，然利钝兵之赏罚国之大枋，有章奏，有上谕，具载官书，何必深没其文，以成疑案。故高宗屡谕史馆，列传直书诸臣功过，敬本此谊，以昭信史。而所见之世，尤倍详于所闻之世，庶几处不讳之朝，存三代之直。