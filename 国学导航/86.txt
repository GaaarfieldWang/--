1．言是而不能立，言非而不能废；有功而不能赏，有罪而不能诛，若是而能治民者，未之有也。

	2．人之自失也，以其所长者也，故善游者死于梁池，善射者死于中野。

	3．众胜寡，疾胜徐，勇胜怯，智胜愚，善胜恶，有义胜无义，有天道胜无天道，凡此七胜者贵众，用之终身者众矣。

	4．为善者有福，为不善者有祸，祸福在为，故先王重为。

	5．明赏不费明刑不暴，赏罚明，则德之至者也，故先王贵明。

	6．凡君国之重器莫重于令，令重则君尊；君尊则国安。令轻则君卑，君卑则国危；故安国在乎尊君，尊君在乎行令，行令在乎严罚；罚严令行，则百吏皆恐；罚不严，令不行，则百吏皆喜。

	7．爵人不论能，禄人不论功，则士无为行制死节。

	8．何谓朝之经臣？察身能而受官，不诬于上；谨于法令以治，不阿党；竭能尽力，而不尚得；犯难离患，而不辞死；受禄不过其功，服位不侈其能，不以毋实虚受者，朝之经臣也。

	9．凡兵之胜也，必待民之用也，而兵乃胜。凡民之用也，必待令之行也，而民乃用。凡令之行也，必待近者之胜也，而令乃行。

	10．德不加于弱小，威不信于强大。