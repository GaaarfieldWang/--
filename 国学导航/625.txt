《汉书·艺文志》乃是录刘歆的《七略》改编而成，下面是《汉书·艺文志》的序的节选：昔仲尼没而微言绝，七十子丧而大义乖，故春秋分为五，诗分为四，易有数家之传。战国纵横，真伪分争，诸子之言，纷然殽乱。至秦，患之，乃燔灭文章，以愚黔首。汉兴，改秦之败，大收篇籍，广开献书之路。

	迄孝武世，书缺简脱，礼坏乐崩，圣上喟然而称曰：朕甚闵焉。于是建藏书之策，置写书之官，下及诸子传说，皆充秘府。

	至成帝时，以书颇散亡，使谒者陈农求遗书于天下。

	诏光禄大夫刘向校经传诸子诗赋，步兵校尉任宏校兵书，太史令尹咸校数术，侍医李柱国校方技。每一书已，向辄条其篇目，撮其指意，录而奏之。

	会向卒，哀帝复使向子侍中奉车都尉歆卒父业。歆于是总群书而奏其七略，故有《辑略》《六艺略》《诸子略》《诗赋略》《兵书略》《术数略》《方技略》。今删其要，以备篇籍。