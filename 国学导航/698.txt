现摘抄辞例几则，供大家鉴赏。

	倒句例：

	古从多有以倒句成文者，顺读之则失其解矣。僖二十三年《左传》：“其人能靖者与有几？”昭十九年：“谚所谓室于怒市于色者。”皆倒句也。

	错综成文例：

	古人之文，有错综其辞以见文法之变者。如《论语》：“迅雷风烈。”《楚辞》：“吉日兮良辰。”《夏小正》：“剥枣栗零。”皆是也。

	倒文协韵例：

	《诗·既醉篇》：“其仆淮河，厘尔女士。厘尔女士，从以孙子。”按：女士者，士女也。孙子者，子孙也。皆倒文以协韵。

	古人行文不避繁复例：

	古人行文，亦有不避繁复者。“孟子·梁惠王篇”：“故王之不王，非挟泰山以超北海之类也；王之不王，是折枝之类也。”《离娄篇》：“瞽瞍底豫而天下化，瞽瞍底豫而天下之为父子者定”，两“王之不王”，两“瞽瞍底豫”，若省其一，读之便索然矣。

	又有举小名以代大名者。《诗·采葛篇》：“一日不见，如三秋兮。”三秋，即三岁也。岁有四时而独言秋，是举小名以代大名也。《汉书·东方朔传》：“年十三学书，三冬文史足用。”三冬，亦即三岁也。学书三岁而足用，故下云“十五学击剑”也。注者不知其举小名以代大名，乃泥冬字为说，云“贫子冬日乃得学书”，失其旨矣。