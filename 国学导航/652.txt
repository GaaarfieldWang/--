节选《释名·序》：熙以为自古造化制器立象，有物以来迄于近代，或典礼所制，或出自民庶，名号雅俗，各方多殊，圣人于时就而弗改，以成其器，着于既往，哲夫巧士以为之名，故兴于其用而不易其旧，所以崇易简，省事功也。

	夫名之与实，各有义类。百姓日称而不知其所以之意，故撰天地、阴阳、四时、邦国、都鄙、车服、丧纪，下及民庶应用之器，论叙指归，谓之《释名》，凡27篇。至于事类，未能究备。凡所不载，亦欲智者以类求之。博物君子，其于答难解惑，王父幼孙，朝夕侍问以塞，可谓之士，聊可省诸。