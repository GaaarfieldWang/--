节选《九章算术·少广》：少广以御积幂方圆。

	（按：一亩之田，广一步，长二百四十步。今欲截取其纵，少以益其广，故曰：“少广”。）

	术曰：置全步及分母子，以最下分母遍乘诸分子及全步。

	（按：以分母乘全步者，通其分也；以母乘子者，齐其子也。）

	各以其母除其子，置之于左，命通分者。又以分母遍乘诸分子，及已通者。皆通而同之，并之为法。

	（按：诸子悉通，故可并之。为法，亦宜用合分术，列数尤多。若用乘则算数至繁，故别置此术，从省约。）

	置所求步数，以全步积分乘之，为实。实如法而一，得从步。此以田广为法，以亩积步为实。法有分者，当同其母，齐其子，以同乘法实，而使齐于法。今以分母乘全步及子，如母而一。并竝以并全法，则法实俱长，意亦等也。故如法而一，得从步数。

	今有田广一步半。求田一亩，问从几何？答曰：一百六十步。

	术曰：下有半，是二分之一，以一为二，半为一，并之，得之，为法。置田二百四十步，亦以一为二乘之，为实。实如法，得步。

	今有田广一步半，三分步之一。求田一亩，问从几何？答曰：一曰三十步一十一分步之一十。

	术曰：下有三分之一为六，半为三，三分之一为二，并之，得一十一，为法。置田二百四十步，亦以一为六乘之，为实。实如法，得从步。