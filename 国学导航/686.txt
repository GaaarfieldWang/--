节选《经传释词》卷八：

	《尔雅》曰：“斯，此也”。常语。

	斯，犹“则”也。亦常语。

	斯，犹“乃”也。《书·洪范》曰：“女则锡之福。时人斯其唯皇之极。”《金滕》曰：“周公居东二年，则罪人斯得。”《诗·小节旻》曰：“谋犹回遹，何日斯沮”，《宾之初筵》曰：“太侯既抗，弓矢斯张”，《角弓》曰：“受爵不让，至于已斯亡”，《礼记·檀弓》曰：“人喜则斯陶，陶斯咏，咏斯犹，犹斯舞”，“斯”字并与“乃”同义。《诗·斯干》曰：“乃安斯寝，乃寝乃兴”，“斯”，亦“乃”也，互文耳。