节选《助字辨略》卷五：复，《礼记·礼运》：“言偃复问曰：“如此乎礼之急也！”案复，又也，更也，再也，重也。上文云”言偃侍侧曰：“君子何叹？”此又更问，故云复也。《汉书·匡衡传》：“陛下圣德天覆，子爱海内，然阴阳未和，奸邪未禁者，殆论议者未丕扬先帝之圣功，是以群下更相是非，吏民无所信，争言制度不可用也，务变更之。所更或不可行，而复复之。”

	上复字，又也。下复字，反也《世说注·山谷启事》曰：“诏选秘书丞，涛荐曰：“绍平简，温敏，有文思，又晓音，当成济也；犹宜先作秘书郎。”诏曰：“绍如此，便可为丞，不足复为郎也。”此言不必又使之为郎也。又《左传·文公七年》：“复为兄弟如初。”此复字，犹还也，仍也。

	又《世说注》：“王处仲谓阮修曰：‘鸿胪丞差有禄，卿常无食，能作不？’修曰：‘为复可耳。’”语助，复，可，犹言亦可。又《世说》：“君出临海，便无复人。”又云：“阿奴今日不复减向子期。”陶渊明诗：“谓人最灵智，独复不如兹。”此复字，语助也。