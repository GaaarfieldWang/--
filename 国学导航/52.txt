1．天地之性，人为贵。人之行，莫大于孝。

	2．孝子之事亲也，居则致其敬，养则致其乐，病则致其忧，丧则致其哀，祭则致其严。五者备矣，然后能事亲。

	3．教民亲爱，莫善于孝。教民礼顺，莫善于悌。移风易俗，莫善于乐。安上治民，莫善于礼。礼者，敬而已矣。

	4．君子之教以孝也，非家至而日见之也。教以孝，所以敬天下之为人父者也。

	5．君子之事亲孝，故忠可移于君。事兄悌，故顺可移于长。居家理，故治可移于官。是以行成于内，而名立于后世矣。

	6．子曰：“君子之事上也，进思尽忠，退思补过，将顺其美，匡救其恶，故上下能相亲也。

	7．孝子之丧亲也，哭不偯，礼无容，言不文，服美不安，闻乐不乐，食旨不甘，此哀戚之情也。

	8．身体发肤，受之父母，不敢毁伤，孝之始也。

	9．爱亲者，不敢恶于人；敬亲者，不敢慢于人。

	10．夫孝，始于事亲，忠于事君，终于立身。