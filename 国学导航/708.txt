节选《素问·灵兰秘典论篇第八》：黄帝问曰：愿闻12脏之相使，贵贱何如？歧伯对曰：悉乎哉问也！请遂言之。心者，君主之官也，神明出焉。肺者，相傅之官，治节出焉。肝者，将军之官，谋虑出焉。胆者，中正之官，决断出焉。膻中者，臣使之官，喜乐出焉。脾胃者，仓廪之官，五味出焉。大肠者，传道之官，变化出焉。小肠者，受盛之官，化物出焉。肾者，作强之官，伎巧出焉。三焦者，决渎之官，水道出焉。膀胱者，州都之官，津液藏焉，气化则能出矣。凡此12官者，不得相失也。故土明则下安，以此养生则寿，殁世不殆，以为天下则大昌。主不明则12官危，使道闭塞而不适，形乃大伤，以此养生则殃，以为天下者，其宗大危，戒之戒之！