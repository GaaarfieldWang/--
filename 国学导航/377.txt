《入法界品》：善男子，我以成就如是智能，常能利益一切众生。善男子，我以好船运诸商众，行安隐道，复为说法，令其欢喜，引至宝洲，与诸珍宝，咸使充足，然后将领还阎浮提。善男子，我将大船如是往来，未始令其一有损坏，若有众生得见我者，闻我法者，令其永不步怖死海，必得入于一切智海，必能消竭诸爱欲海，能以智光照三世海，能净一切众生苦海，能净一切众生心海，速能严净一切众海，普能往诣十方大海，普知一切众生根海，普了一切众生行海，普顺一切众生心海。善男子，我唯得此大悲幢行，若有见我，及以闻我，与我同往，忆念我者，皆悉不空。