1、子曰：“志士仁人，无求生以害仁，有杀身以成仁。”

	2、子曰：“当仁，不让于师。”

	3、子路曰：“卫君待子而为政，子将奚先？”子曰：“必也，正名乎？”子路曰：“有是哉，子之迂也！奚其正？”子曰：“野哉由也！君子于其所不知，盖阙如下。名不正，则言不顺。言不顺，则事不成。事不成，则礼乐不兴。礼乐不兴，则刑罚不中。刑罚不中，则民无所措手足。故君子名之必可言也，言之必可行也。君子于其言，无所苟而已矣。”