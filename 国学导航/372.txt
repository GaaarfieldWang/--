《譬喻品》：舍利弗！如彼长者初以三车诱引诸子，然后但与大车，宝物庄严，安隐第一，然彼长者无虚妄之咎。如来亦复如是，无有虚妄，初说三乘，引导众生，然后但以大乘而度脱之。何以故？如来有无量智能、力、无所畏诸法之藏，能与一切众生大乘之法。但不尽能受。舍利弗！以是因缘，当知诸佛方便力故，于一佛乘分别说三。