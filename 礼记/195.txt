【原文】

	 

	郊之祭也，丧者不敢哭，凶服者不敢入国门，敬之至也。祭之日，君牵牲，穆答君，卿大夫序从。既入庙门，丽①于碑，卿大夫袒，而毛牛尚耳，鸾刀②以刲，取膟膋，乃退。爓祭，祭腥而退，敬之至也。郊之祭，大报天而主日，配以月。夏后氏祭其闇，殷人祭其阳，周人祭日，以朝及闇。祭日于坛，祭月于坎，以别幽明，以制上下。祭日于东，祭月于西，以别外内，以端其位。日出于东，月生于西。阴阳长短，终始相巡，以致天下之和。

	 

【注释】

	 

	①丽：犹系也，拴也。

	 

	②鸾刀：祭祀时分割牲体之刀。

	 

【翻译】

	 

	天子南郊祭天，这是最最重要的吉祭，谁家死了人也不敢哭，披麻戴孝的人也不敢进入国都城门，对天的恭敬真是到极点了。举行宗庙之祭时，君王亲自牵引牺牲，嗣子在旁协助，卿大夫按照班序紧随其后。进入庙门以后，就把牺牲拴在庭中的石碑上，卿大夫袒露左臂宰牛，先取牛耳上的毛献祭，然后用鸾刀分割牲体，取出血和肠间脂肪献祭，乃退。接着还要用半生不熟的肉献祭，还要用生肉献祭，祭毕退下，也真是恭敬到极点了。南郊祭天，是为了报答上天诸神，以日神为主，以月神为配享。夏人尚黑，在黄昏时祭天。殷人尚白，在中午时分祭天。周人尚文，从早上一直祭到黄昏。祭日神是在坛上，祭月神是在坎内，以此区别幽暗和光明，以此划分上下。祭日于东方，祭月于西方，以此区别内外，端正其位。因为旭日出于东方，新月生于西方。日月一阴一阳，昼夜或长或短，终始相接，循环往复，以致天下和谐。