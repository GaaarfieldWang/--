【原文】

	 

	古者以周尺八尺为步，今以周尺六尺四寸为步。古者百亩，当今东田百四十六亩三十步。古者百里，当今百二十一里六十步四尺二寸二分。方千里者，为方百里者百。封方百里者三十国，其余方百里者七十。又封方七十里者六十，为方百里者二十九，方十里者四十。其余方百里者四十，方十里者六十。又封方五十里者二十，为方百里者三十；其余方百里者十，方十里者六十。名山大泽不以封。其余以为附庸间田。诸侯之有功者，取于间田以禄之①；其有削地者，归之间田。

	 

【注释】

	 

	①禄之：以此为禄，指代封赏。

	 

【翻译】

	 

	古代一步为周尺八尺，如今一步为周尺六尺四寸。因此，古时一百亩相当于现在的一百四十六亩零三十平方步。古代一百里，相当于现在的一百二十一里零六十步四尺二寸二分。所谓千里见方者，包括一百个百里见方的区域。如果分封出三十个方百里的诸侯国，就余下七十个方百里的地方。再分封出六十个七十里见方的诸侯国，折合为二十九个方百里和四十个方十里，剩下四十个方百里和六十个方十里的土地。又分封出一百二十个五十里见方的诸侯国，折合为三十个百里见方之地，还剩下十个方百里和六十个方十里的土地。名山大泽不作封地来用，剩下的土地，或者作为大诸侯国的附庸，或者作为闲田。诸侯有功，就将手中剩余的土地作为封赏；诸侯犯罪他的所有土地就会被削去并入闲田。