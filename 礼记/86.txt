【原文】

	 

	王者之制禄爵①，公、侯、伯、子、男，凡五等。诸侯之上大夫卿、下大夫、上士、中士、下士，凡五等。天子之田②方千里，公侯田方百里，伯七十里，子男五十里。不能五十里者，不合③于天子，附于诸侯曰附庸。天子之三公④之田视公侯，天子之卿视伯，天子之大夫视子男，天子之元士⑤视附庸。

	 

【注释】

	 

	①禄爵：傣禄和爵位。

	 

	②田：禄田。指收取租税作为傣禄的土地。

	 

	③合：朝会。

	 

	④三公：辅佐天子治理国家的三个最高官员，即太师、太傅、太保。

	 

	⑤元士：上士。

	 

【翻译】

	 

	天子为臣子制定俸禄和爵位。按照爵位可以分为以下五等：公、侯、伯、子、男。诸侯为其臣下制定的爵位可以分为上大夫卿、下大夫、上士、中士、下士五等。天子的禄田是一千里见方，公、侯的禄田是百里见方，伯则七十里见方，子、男是五十里见方。禄田没有五十里的小诸侯不需要朝见天子，他属于较大的诸侯管辖，叫作附庸。天子三公的禄田数量比照公侯，天子的卿的禄田比照伯，天子的大夫的禄田比照子男，天子的上士的禄田比照附庸。