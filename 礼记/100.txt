【原文】

	 

	有虞氏养国老于上庠，养庶老于下庠。夏后氏养国老于东序，养庶老于西序。殷人养国老于右学，养庶老于左学。周人养国老于东胶，养庶老于虞庠：虞庠在国之西郊。有虞氏皇①而祭，深衣而养老。夏后氏收②而祭，燕衣③而养老。殷人冔而祭，缟（gǎo）衣④而养老。周人冕而祭，玄衣而养老。凡三王养老，皆引年。八十者一子不从政，九十者其家不从政，废疾非人不养者一人不从政。父母之丧，三年不从政。齐衰、大功之丧，三月不从政。将徙于诸侯，三月不从政。自诸侯来徙家，期不从政。

	 

【注释】

	 

	①皇：画有羽饰的冠。

	 

	②收：夏代的祭冠。其制不详。

	 

	③燕衣：天子燕居所穿之衣，又叫玄端。诸侯用作朝服，衣与裳均为黑色。

	 

	④缟（gǎo）衣：子之朝服，衣与裳均为白色。

	 

【翻译】

	 

	虞氏在上庠宴请国老，在下庠宴请庶老。夏后氏在东序宴请国老，在西序宴请庶老。殷人在右学宴请国老，在左学宴请庶老。周人在东胶宴请国老，在虞庠宴请庶老。虞庠在王城的西郊。有虞氏的时代，人们在祭祀的时候头戴“皇”冠，养老身穿颜色比较深的衣服。夏朝人在祭祀的时候头戴“收”冠，在养老时穿燕衣。殷人在祭祀的时候头戴“爵”冠，在养老时穿缟衣。周人在祭祀的时候头戴冕，养老的时候身穿玄衣。在举行养老宴会时夏、殷、周三代的天子会根据他们的户籍来核实老人们的年龄。家有八十岁以上老人的，可以有一人被豁免力役之征。家有九十岁老人的，豁免其全家的力役征召。家中有残疾、生病的人要有专门的人照顾，可以有一人免受劳役。父母去世，在三年守丧期间不应力役之征。遇到齐衰、大功亲属去世，可以三个月不应力役之征。将从王畿移居诸侯的家庭，临行之前免役三月；自诸侯移居王畿的家庭，到达后免役一年。