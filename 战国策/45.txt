【原文】

	孟尝君将入秦，止者千数而弗听。苏秦欲止之，孟尝曰：人事者，吾已尽知之矣；吾所未闻者，独鬼事耳。苏秦曰：臣之来也，固不敢言人事也，固且以鬼事见君。

	孟尝君见之。谓孟尝君曰：今者臣来，过于淄上[1]，有土偶人与桃梗相与语[2]。桃梗谓土偶人曰：子，西岸之土也，挻子以为人[3]，至岁八月，降雨下，淄水至，则汝残矣。’土偶曰：不然。吾西岸之土也，土则复西岸耳。今子，东国之桃梗也，刻削子以为人，降雨下，淄水至，流子而去，则子漂漂者将何如耳[4]。’今秦四塞之国，譬若虎口，而君入之，则臣不知君所出矣。孟尝君乃止。

【注释】

	[1]淄上：淄水之上。淄，水名，源出山东莱芜东北原山之阴，入小清河，由淄河口入海。
	[2]土偶人：用泥土捏的人。桃梗：用桃木枝刻的人。
	[3]挻（shān）：揉合，此指揉制。
	[4]何如：何往。

【翻译】

	孟尝君田文准备前往秦国，劝阻他的人成百上千，但他都一概不听。苏秦也想劝阻他，孟尝君说：人间的事我已经都懂了，我所没听说过的，只有鬼神的事了。苏秦说：臣这次来，确实也不敢谈人间的事，实是专门为讨论鬼的事求您接见。

	孟尝君就接见他。苏秦对他说：臣这次来齐国，路经淄水之上，听见一个土偶和桃人交谈。桃人对土偶说：你原是西岸之土，被捏制成人，到八月季节，天降大雨，淄水冲来，你就残而不全了。’土偶说：你的话不对。我是西岸之土，即使为大水所毁还是西岸之土。而你是东面的桃木雕刻而成，天降大雨，淄水横流，你随波而去，还不知漂泊到何地呢！’现在那秦国是四面有关山之固的国家，状如虎口，而您入秦，我不知您能否安然而出。孟尝君听了之后就取消了行程。