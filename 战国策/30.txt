【原文】

	秦王欲见顿弱，顿弱曰：臣之义不参拜，王能使臣无拜，即可矣。不，即不见也。秦王许之。于是顿子曰：天下有[有]其实而无其名者[1]，有无其实而有其名者，有无其名又无其实者，王知之乎？王曰：弗知。顿子曰：有其实而无其名者，商人是也。无把铫推耨之（势）[劳][2]，而有积粟之实，此有其实而无其名者也。无其实而有其名者，农夫是也。解冻而耕，暴背而耨[3]，无积粟之实，此无其实而有其名者也。无其名又无其实者，王乃是也已。立为万乘，无孝之名；以千里养，无孝之实。秦王悖然而怒。

	顿弱曰：山东战国有六，威不掩于山东，而掩于母[4]，臣窃为大王不取也。秦王曰：山东之战国可兼与？顿子曰：韩，天下之咽喉；魏，天下之胸腹。王资臣万金而游，听之韩、魏，入其社稷之臣于秦，即韩、魏从。韩、魏从，而天下可图也。秦王曰：寡人之国贫，恐不能给也。顿子曰：天下未尝无事也，非从即横也。横成，则秦帝；从成，则楚王。秦帝，即以天下恭养[5]；楚王，即王虽有万金，弗得私也。秦王曰：善。乃资万金，使东游韩、魏，入其将相。北游于燕、赵，而杀李牧。齐王入朝，四国必从[6]，顿子之说也。

【注释】

	[1]有：据鲍本重有字。
	[2]把铫推耨：指持田器耕地除草，代指从事农业劳动。铫，古时一种大锄。劳：原作势，据鲍本改。
	[3]暴背而耨：意即农民露背顶着烈日暴晒在田地锄草。耨，锄草。
	[4]掩于母：指迁太后于雍而禁闭之。掩，遮掩。
	[5]恭：同共，供奉。
	[6]必：通毕，都，全。

【翻译】

	秦始皇嬴政想召见顿弱，顿弱说：臣习惯对君王不行参拜之礼。假如大王能特许免我参拜之礼，就可见大王。否则，臣就不见大王。秦王答应了他的条件。于是顿弱对秦王说：天下有有实而无名的，有无实而有名的，还有无名又无实的，大王知道吗？秦王说：不知道。顿弱说：有实而无名指的是商人，没有耕田除草之劳，却有积粟满仓之实，这就是有其实而无其名。无实而有名指的是农夫，刚解冻就开耕，顶着烈日耘田，却户无积粟，这是无其实而有其名。而无名又无实则是指大王您。身为万乘之尊，却无孝亲之名；坐拥千里，却无孝亲之实。秦王听了，勃然大怒。

	顿弱继续说：崤山以东征战之国有六个，大王的威权不能控制山东六国，却将威权施加于母后囚禁她，臣私下认为，大王这样做不妥。秦王问：你看寡人能吞并六国吗？顿弱说：韩国扼天下之咽喉，魏国处天下之胸腹。大王若肯给臣万金，听任我到韩、魏，说服两国执政之臣到秦国，那么两国就会臣服。两国臣服，则天下可图取。秦王推托道：寡人国贫，恐怕不能给万金之财。顿弱说：如今天下未尝无事，诸侯不是合纵，就是连横。连横成了，秦王称帝。合纵成了，那楚国称王。秦王称帝，即可以天下奉养。如果楚国称王，即使大王拥有万金，也不能私有。秦王说：说得对。于是给万金使顿弱往东游说韩、魏，游说两国将相使入秦。又往北游说燕、赵，行反间计，除掉赵将李牧。后来齐王建入朝于秦。燕、赵、魏、韩四国都归附于秦国，这都是顿弱游说的结果。