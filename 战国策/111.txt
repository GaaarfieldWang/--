【原文】

	信陵君杀晋鄙，救邯郸，破秦人，存赵国，赵王自郊迎[1]。唐且谓信陵君曰：臣闻之曰，事有不可知者，有不可不知者；有不可忘者，有不可不忘者。信陵君曰：何谓也？对曰：人之憎我也，不可不知也；吾憎人也，不可得而知也。人之有德于我也，不可忘也；吾有德于人也，不可不忘也。今君杀晋鄙，救邯郸，破秦人，存赵国，此大德也。今赵王自郊迎，卒然见赵王[2]，臣愿君之忘之也。信陵君曰：无忌谨受教。

【注释】

	[1]郊迎：郊外远迎。以示尊重。
	[2]卒然：猝然。卒，同猝。

【翻译】

	信陵君杀了魏将晋鄙，挽救了邯郸，打败了秦军，保全了赵国，赵王亲自到郊外迎接信陵君。唐且对信陵君说：我听人说：事情有不能知道的，也有不能不知道的；有不能忘记的，也有不能不忘记的。信陵君说：这话什么意思？唐且回答说：别人憎恨我，不能不知道；我憎恨别人，不能让人知道。别人对自己有恩惠，不能忘记；我对别人有恩惠，不可不忘记。现在您杀了晋鄙，挽救了邯郸，打败了秦军，保全了赵国，这对赵国是很大的恩惠。现在赵王亲自到郊外迎接您，忽然见到赵王，我希望您忘掉救赵的事。信陵君说：我敬遵您的教诲。