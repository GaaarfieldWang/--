【原文】

	或为六国说秦王曰：土广不足以为安，人众不足以为强。若土广者安，人众者强，则桀、纣之后将存。昔者，赵氏亦尝强矣。曰赵强何若？举左案齐，举右案魏，厌案万乘之国二[1]，（国）[困]千乘之宋也[2]。筑刚平，卫无东野，刍牧薪采莫敢窥东门。当是时，卫危于累卵，天下之士相从谋曰：吾将还其委质，而朝于邯郸之君乎！’于是天下有称伐邯郸者，莫（不）令朝行[3]。魏伐邯郸，因退为逢泽之遇，乘夏车，称夏王，朝为天子，天下皆从。齐太公闻之，举兵伐魏，壤地两分[4]，国家大危。梁王身抱质执璧，请为陈侯臣[5]，天下乃释梁。郢威王闻之[6]，寝不寐，食不饱，帅天下百姓，以与申缚遇于泗水之上，而大败申缚。赵人闻之，至枝桑，燕人闻之，至格道。格道不通，平际绝。齐战（败）[则]不胜[7]，谋则不得，使陈毛释剑掫委南听罪，西说赵，北说燕，内喻其百姓，而天下乃齐释。于是夫积薄而为厚，聚少而为多，以同言郢威王于侧纣之间。臣岂以郢威王为政衰谋乱以至于此哉？郢为强，临天下诸侯，故天下乐伐之也！

【注释】

	[1]厌案：抑制。厌，与压同。
	[2]困：困住。原作国，据郭人民说改。
	[3]莫：即暮字。不：据黄丕烈说删。
	[4]壤地两分：指魏国东败于齐，西失地于秦。
	[5]陈侯：即齐侯。
	[6]郢威王：即楚威王。郢为楚国都，故称。
	[7]则：原作败，义不顺，据王念孙说改。

【翻译】

	有个人为六国的利益游说秦王说：国土广阔不足以永保安定，人民众多不足以逞强恃能。如果土地广阔可永享太平，人民众多可逞强恃能，那么夏桀、商纣的后代便能世袭下来。过去赵国也盛极一时，赵国强盛是怎样情形呢？向东可以震慑齐国，往西可以压制魏国，除抑制这两个万乘大国，还困住千乘之国宋国。赵人筑起刚平城，使得卫都东门几乎没有郊野，卫人连放牧打柴都不敢迈出东门。在这个时候，卫国危如累卵，天下游说之士相与谋划说：我们将归还委贽，而向邯郸的赵君朝拜吗？’于是有人倡议攻打赵国，诸侯无不响应，晚上才发出命令，次早就行动起来。魏惠王出兵攻破邯郸，后在逢泽主持诸侯会盟，他乘坐夏车，自称中原之主夏王。率领诸侯朝见周天子，诸侯们不敢不从。齐太公听说这回事后，出兵讨伐魏国。魏国东败于齐，西失地于秦，国家濒于危亡。魏惠王亲自带上重礼，向齐侯表示愿意俯首称臣。诸侯们这才停止攻打魏国。可是楚威王听说了这件事，又寝食不安，便统率各路诸侯与齐将申缚大战于泗水之上，大败齐将申缚。赵人乘势占领枝桑，燕人则出兵攻占格道。格道不通，齐国平际之途被隔断。齐国欲战不胜，欲谋不得，只好以陈毛为使，放下武器不设防，南下请罪于楚王，同时对赵、燕两国好言相求，在国内安抚人民，这样天下诸侯才放弃对齐的攻打。于是积薄渐厚，积少成多，楚威王渐渐得势，各诸侯国又相聚议论而合谋攻打楚。我难道认为楚威王政治腐败、谋略失误而遭此情况吗？这是因为楚王好勇逞强、欺凌天下诸侯，所以天下诸侯乐于攻打楚国啊！